{
  "no": "455",
  "title": "Tunah a thar hmangaihna eng nuamah",
  "author": "R.L. Kamlala",
  "key": "Ab",
  "lyrics": "Tunah athar hmangaihna eng nuamah,\nKan Lalpa hmun ropui;\nLawmna pangpar rimtui a vul tah chuan,\nA chul leh tawh lo vang.\n\nLawmin nakinah kan intawk ang,\nVan angel var rual zawng zawngte nen,\nLungngaihna rama rumna zawng hi,\nKan Lalpa hmaah lawmna hla tur.\n\nKa dam lai n i hi a tlak hma zawngin,\nKa tan chhum a zing thin;\nNakinah chu ram ka thlen ve hun chuan,\nKa ngai lo'ng khawvel hi.\n\nTin, chu ram khawpui lam chu pan zelin,\nLei hi ka hlat zel a;\nTunah a par rimtui ka tem ve ta,\nAw, a va nuam dawn em!\n\nKa chhandamtu hmel duhawm hliam hnu khan,\nA lalthuthleng chungah,\nRo a rel dawn tlan sate an lawm nan;\nHaleluia, Amen!"
}