{
  "no": "183",
  "title": "Lalpa beramhote chu him takin",
  "lyrics": "Lalpa beramhote chu him takin,\nBeram huangah himin an awm;\nAn zinga tlan sa tlangah a bo ta a,\nRangkachak huang himna ata chu;\nBerampu kut him tak chhung ata tlanin,\nRamhnuai hnim zing leh hling zingahte chuan.\n\nLalpa, hetah tlansa tam tak i nei,\nI tan a tawk lo vem ni?\n\"Hei hi ka ta a ni,\" Berampu'n a ti,\n\"Ka hnen ata tlan bo a nih hi;\nKawng bumboh leh sual zingah awm mah sela,\nBeram zawngin thlalerah ka kal dawn.\n\nTlan sate chuan Tlantu kawng an hre lo,\nTui thuk tak a kanzia te;\nLalpa chuan thihna hlimkawr a kan ta a,\nKawng hrehawma beram aw hriain;\nThlalera beram bo chu a va hmu ta,\nPil leh tanpui ngai a pui ta a ni.\n\nRamhnuai pik taka tlanbo ta chuanin,,\nI thisen chhuak a hre lo'm ni?\nTlanbo ta chu i hmuh leh hma loh chuanin,\nThisen chhuaka i tlan a hre lo;\nLalpa, i hliamte chu belhchhahin a awm,\nRamhnuai hlingin ni tinin a chhun che.\n\nTlang sang tak leh luikawr thim tak ata,\nLeh lungpui phen atangte chuan;\nVan kawngka thlenga lawmna au thang chhuak chuan,\n\"Lawm r'u, beram ka hmu ta,\" a ti;\nLalthutphah vela angel-ten an lo chhawn-\n\"Haleluia! Lalpan a hmu leh ta."
}
