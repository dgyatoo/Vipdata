{
  "no": "463",
  "title": "Thihna lo thleng tur kan nghah chu",
  "lyrics": "Thihna lo thleng tur kan nghah chu,\nHun tlem te chauh kan nei ta;\nKhaw eng kan nghah tawp hun tur chu,\nNi tin kan hnaih deuh deuh va,\nLei thimna chu a ral hunin,\nKan thinlung a var leh ang;\nChutah van arsite ang khian,\nChatuanin kan eng reng ang.\n\nAttuin lak hnuhnun berte,\nA khawm thlenga nghak rengin;\nHrehawmna zawng zawng a zo ta,\nVanram a lo hnai ta e.\nAttu'n buh lak tur rah zawng zawng,\nRang takin a khawm nghal ang;\nKhawvel hlimna lo chuai tur chu,\nKeiin kalsan thuai ka duh.\n\nAngel-hovin kawngkhar ropui,\nAn hawn hun tur chu nghakin;\nKei rethei, chau leh saruak hi,\nKawngkhar bula awm rengin.\nAn thawm ri leh an aw rite,\nTunah pawh ka hre reng a;\nAn mi kohna leh sawmnate\nChu nghakin ka awm reng ang.\n\nKumkhua pawha ka hmuh ngai loh,\nHmun nuam zawk chu ka chang ang;\nChutah nunna pangpar rimtui,\nChatuanin a chuai lo vang.\nKa chhandamna kim chu nghakin,\nKa Tlantu min lawmna nen;\nChutah sual zawng zawng a bo vang,\nLungngaih leh nat a kiang ang."
}