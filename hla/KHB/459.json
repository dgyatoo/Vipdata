{
  "no": "459",
  "title": "Ka nunna hi pangpar angin",
  "key": "Ab",
  "lyrics": "Ka nunna hi pangpar angin,\nRei lo tean a ral ang;\nZana mumang khua a vara,\nA boral ang hi a ni.\n\nAw ka thlarau, vanah thlawk rawh,\nLei hi engah nge i ngaih?\nI chatuan khawpui mawi pan la,\nMi thianghlimte khawpui chu.\n\nKhawvel nunna hi eng nge ni?\nNatna leh lungngaihna chauh;\nHlim leh lawmna zawng zawngte hi,\nHlobet pangpar ang a ni.\n\nKan thian duh tak kal tate chu,\nHlim leh lawmin an thleng ta;\nLalthuthleng din hualin an zai,\nKan chatuan Lalpa fakin.\n\nA ropuina eng mawi tak chu,\nNi aiin a eng mawi zawk;\nChutah ropui hmaah chuanin,\nKan Lal Isua kan hmu ang.\n\nKa aw mawi neih chhun zawng zawngin,\nKa fak ang ka thlen hunin;\nThuro ang len thiam ila,\nKa thlawk ang vanramah khian.\n\nAw ka thlarau, tunah thlawk rawh,\nKhawvel hi kalsan tawh la;\nI chatuan khawpui mawi pan la,\nKhawpui mawi, Lalpa ram chu."
}