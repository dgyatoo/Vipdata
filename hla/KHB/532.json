{
  "no": "532",
  "title": "Khawvel sum tinreng leh lunghlu",
  "lyrics": "Khawvel sum tinreng leh lunghlu,\nKa dil lo, nawmsakna nen;\nRilru mawi leh thianghlimna chu,\nKa dil zawk, chung zawng ai chuan.\n\nLawmnaa khat rilru thianghlim,\nA mawi tuktin par aiin;\nFak zai vawr, rilru thianghlim chuan,\nA ning lo, tlaini lenin.\n\nKhawvel ropuina ka dil chuan,\nSirva ang a thlawk bo thin;\nRilru tha, thianghlim hlu tak chuan,\nKumtluang chenin min hnem thei.\n\nKa dilna hi chhun leh zanin,\nAw chho la, fak hla angin;\nAw Pathian, Chhandamtu zarah,\nMin pe rawh, rilru thianghlim."
}