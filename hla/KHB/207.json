{
  "title": "Tlang mawi tak chu a awm ram hla takah chuanin",
  "lyrics": "Tlang mawi tak chu a awm, ram hla takah chuanin,\nTuipui piah ram nuam takah chuanin;\nA hming luruh hmunah, Lalpa chu a thi ta,\nKei leh nang leh khawvel tan a ni.\n\nA tuarzia ka hriatin, ka mittui a tla thin,\nChu tlang chu ka thlir eng lai pawhin;\nChu tlangah chuan Isuan a tuarin a thi ta,\nKei anga sual chhandamna turin.\n\nLungngaia a kalin, kraws rit tak an puttir,\nHling lukhum an phiar chu khum chungin;\nKraws chungah an khengbet a, mipuiten an nuihsan,\nChu tlang mawi takah chuan an khai kang.\n\nA lungngaihzia ka h ria, amah an phuar laiin,\nKa Chhandamtu thingah an khengbet,\nA kraws chu tungdingin, mipuite mit hmuhin,\nKalvari tlangah chuan an khai kang.\n\nThimin a hmel a hliah, lungpui zawng zawng an khi,\nLungngaihna aw thang vel an hriatin;\nKa Lalpa aw a ni, thihna rapthlak tuarin,\nKan zaa sual chhandamna turin."
}