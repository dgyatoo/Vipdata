{
  "no": "359",
  "title": "Pen ru pen ru Kristaa nun thar neite u",
  "phuahtu": "Thangzaliana",
  "lyrics": "Pen r'u, pen r'u, Kristaa nun thar neite u,\nChhim leh hmar, chhak leh thlanga thilsiam tinreng hnenah,\nHe ram Chanchin tha hi hril kimin a awm hma loh chuan,\nChawl lovin i thawk zel ang, Lalpa thupek zawmin.\n\nPen r'u, pen r'u, pen rawh u,\nChhim leh hmar, chhak leh thlanga thilsiam tinreng hnenah,\nHe ram Chanchin tha hi hril kimin a awm hma loh chuan,\nThupui berah i neih ang, Chanchin tha puan darh hi.\n\nThi mai tura an hruaite chu chhan chhuak thuai r'u,\nNgai teh, hei chu ka hre lo,' i ti mai a nih chuan,\nThinlung buktu hmaah engkim hi a lang vek a ni;\nMi tin thiltih ang zela rulh leh ngei tur a ni.\n\nMi sualte chu, an sualna zawng hawisan tur leh\nAn nunna a nun theih nan i hrilh lo a nih chuan,\nAn khawlohnaah chuan an boral a nih mawi zawngin,\nAn thisen mawh chu i hnenah phut leh a ni ang.\n\nVawiin hi chanchin lawmawm thlenna ni a ni,\nKeini hi kan ngawih renga khawvar kan nghah mai chuan,\nHremna kan tawk mai ang, Lal chhungte i hrilh thuai ang u,\nA thlawna kan hmuh hi\na thlawn a pe tur kan ni."
}