{
  "no": "376",
  "title": "Aw ka thlarau tho la",
  "lyrics": "Aw ka thlarau tho la,\nI sualna kalsan rawh;\nTlanna thisen hlu chu,\nKa tan a lo luang ta;\nKa aiawh Lal hmaah a ding,\nKa hming a kutah a chuang e.\n\nKa hnena awm Lalpan,\nA tlanna hmangaih thu\nLeh a thisen hlu chu,\nKeimah min pe a ni;\nKa tan a thisen a tha tawh,\nHmangaih avang luang chhuak kha.\n\nHliam nasa tak a tuar,\nKalvari tlang chungah;\nA tawngtainate chuan,\nKa tan min ngensak thin;\nNgaidam rawh aw, ngaidam ang che,\nTlan tawh suala thih phal suh la.\n\nKa Pathian ka hmu ta,\nA aw nem chu ka hria;\nA fa atan min duh,\nKa hlau tawh tap lo vang;\nNangmah ringin ka lo hnai e,\nKan Pa,\nmal min sawmsak ang che."
}