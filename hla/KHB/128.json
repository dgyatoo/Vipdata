{
  "title": "An ruat Lal Imanuela",
  "lyrics": "An ruat Lal Imanuela,\nAdam thlah sual avangin;\nVan ropui rangkachak ram pelin,\nJudai ram Bethlehem-ah,\nHmun a awm lo Lal pian nan,\nA nghak ranthleng Bethlehem daiah.\n\nLawmin i zai ang u,\nMin Tlantu a piang ta;\nHaleluia, a hming i fak ang;\nLei chungah rem leng se,\nHnam ze tinrengte tan,\nKan tan damna a rawn thlen ta e.\n\nKaisar lal hming ziak laiin,\nBethlehem berampute;\nAn vel Lal ropuiin a chhun eng;\n\"Hlau suh ulang, ngai rawh u,\nChanchin lawmawm ka rawn thlen,\nChhandamtu a piang ta e,\" tiin.\n\nI ngai lo'm ni, Chhandamtu,\nLung man tam khawpui tual nuam,\nEngah nge ranthleng chungah i zal?\n\"Aw, ka ngai, ka van khawpui,\nMahse, nangmah vang hianin,\nLei hrehawm thimah ka vai a ni.\"\n\nKhawvel lal tam tak an piang,\nIn mawi ropui tak chhungah;\nEn teh, Van Lal pianna bawng in saw,\nAw, ka thla, i Lal a ni,\nZawtin zawng la, ranthlengah,\n\"A chun riang Marin a chawi,\" an ti."
}
