{
  "title": "Chhandamtu thisen hlu a chhuak",
  "lyrics": "Chhandamtu thisen hlu a chhuak,\nKa bat min tlaksak nan;\nA lu thianghlim a kaikun a,\nNunna ka hmuh theih nan.\n\nBeramno nunnem ber chuan,\nKalvariah a lo tuar;\nBeramno thah hnu tho leh tawha chu,\nKa chhandamtu a ni.\n\nKa thil tihsualte avangin,\nKraws chungah a rum a;\nKhawngaihna leh hmangaihnain\nMin pe - chatuan nunna.\n\nNiin a hmel a thukru a,\nA eng a chhuah ngam lo;\nChhandamtu'n ka sual zawng phura,\nKraws-a a tuar lai khan.\n\nKei pawh ka lu ka kaikun a,\nLalpa kraws hmaah chuan;\nA tuar natzia ka ngaihtuah a,\nA hmel tak ka hmuhin.\n\nKa lungngaih mittui tla mah se,\nKa tan a tuar na zawk;\nKa pumin ka inpe ang e,\nChu chauh chu ka theih tawk."
}