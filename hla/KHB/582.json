{
  "no": "582",
  "title": "Chatuan Pathian finnaah chuan",
  "lyrics": "Chatuan Pathian finnaah chuan,\nMihring amah maia awm hi,\nTha ti lovin kawppui tur a siam a,\nInneihna thianghlim a din ta.\nMim ang piang hmun lo kar hla pawh,\nKumtluanga leng dun turin,\nThinlung chhungril hmangaiha suihkhawmin,\nA mak mang e - Lal remruat chu.\n\nKan sawm che Isu, kan zingah,\nHe inneih ruai min kilpuia'n;\nLalber la, kan thinlung chhungah,\nHmangaihna Uain tipung zel rawh.\n\nLalpa kan unauten tunah,\nI chenna chhungkaw din turin,\nTiamthu an hlan, Nangin hriatpui ang che,\nAn dinna lungpui nghet ni la.\nHmatiangah harsat, manganna,\nBawrhsawmna pawh thleng mah se,\nAn tawn apiang an hmangaih tizualtu,\nChatuan thlengin ni zel rawh se."
}