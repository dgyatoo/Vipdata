{
  "no": "541",
  "title": "Jerusalem nuten",
  "lyrics": "Jerusalem nuten\nAn fate Isua hnenah\nAn hruai laiin, zirtirte chuan\nAnmahni an lo hnar;\nMahse, an tlan hmain Isuan\nA lo hmu a, aw nem takin,\n\"Naupang ka hnenah kal phal rawh u,\" tiin.\n\nAnmahni ka lawmin\nKa hmunah ka hruai khawm ang,\nHnar bo suh u, hengte tan hian\nBerampui ka ni a;\nAn thinlungte min pek dawn chuan,\nRopuinate an chang ve ang,\n\"Naupang ka hnenah kal phal rawh u,\" tiin.\n\nNaupangte lawm turin\nKan chhandamtu'n ngil a nei;\nMahse, a hming la hre lovin,\nSang tam tak an awm a;\nA Thu bu pawh an chhiar ngai lo,\nA thusawi pawh hi an hre lo,\n\"Naupang ka hnenah kal phal rawh u,\" tih hi.\n\nAw, hnam tin, chi tina\nKhawvel mi la nite hian,\nI thu tha hi lo pawm vein,\nAn milemte paih se;\nAw, an chungah lo eng zel la,\nHmangaih Pathian i nih hrilh la,\nNaupangte i hnenah kal dan zirtir la."
}