{
  "title": "Ngai teh van Lal Fa chu Bethlehem bawng in tlawmah",
  "lyrics": "Ngai teh, van Lal Fa chu, Bethlehem bawng in tlawmah,\nHringmi hraichawiin a lo piang a;\nA Lal ropuina van thutthleng chu rawn pelin,\nMin tlan turin bawng in tlawmah a lo piang a.\n\nKan lawm a che, lei leh van Lal ropui,\nTheihtawpin i fak hla kan sa ang;\nRiangvaite leh retheite Lalpa,\nHmanah Bethlehem-ah i tan hmun a awm lo,\nTunah erawh i tan hmun a awm kan zingah.\n\nA pianna hmun rethei - Bethlehem bawng in lo chu,\nA tan hmun dang a awm ve si lo;\nA lu a nghat a, Bethlehem bawng in tlawmah,\nLei lalte leh ama mite'n an duh si lo.\n\nLal chungnung, hmun chungnung bera cheng hnu Lal Isua,\nLei lalte'n amah do mah sela;\nKei ka tan erawh Lal duhawm ber a ni si,\nRiangvai kan lawmna tur renga Lal lo piang hi.\n\nHmanah Eden huana nunna kraun hlu kan hloh kha,\nTunah Lalpan min chharsak leh ta;\nA tawngkam chhuak hmangaihna, riangvai min hnemtu,\nVarparh arsi aia eng mawi Lal duhawm hi.\n\nHmanah chuan Bethlehem-ah i tan hmun a awm lo,\nNang mi thianghlim van Lal pianna tur;\nTunah erawh hetah i tan hmun a awm e,\nIsu, kan hnenah lo cheng la, min awmpui rawh."
}
