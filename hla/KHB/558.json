{
  "no": "558",
  "title": "Lo vah leh hal zawh hnuin",
  "lyrics": "Lo vah leh hal zawh hnuin\nBuh chite kan tuh fo;\nTuh chung pawhin, mihringin\nKan hlawktir thei thin lo.\nKan Pathianin a tir thin,\nNi sa leh ruah sur te,\nMihringin kan tuh zawng hi,\nA hlawktir tamna tur.\n\nThil tha kan neih zawng zawng,\nKan Pathian pek a ni,\nMin khawngaih em avang hianin,\nI lawm ang u.\n\nKan ramah leh ram danga\nThil tha awm zawng zawng hi\nKan Pathian siam vek a ni,\nMin khawngaih avangin,\nSate mah a chawm thin hi,\nSava, rannung nen;\nPathian fate kan ni si,\nMin chawm lo thei ang em?\n\nAw Lal Pathian, kan Pa ber,\nLawm thu kan hrilh a che;\nTuh hun, seng hun, ei turte,\nMin pek thin avangin.\nI hnena pe leh chhawngin\nKan neih zawng zawng kan hlan;\nKan rilru zawng zawng pawhin\nKan hmangaih fo vang che."
}