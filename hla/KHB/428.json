{
  "no": "428",
  "title": "Hmangaih zual che ka duh",
  "lyrics": "Hmangaih zual che ka duh,\nLalpa Isu;\nKa duhsam ber ni se,\nHmangaih zual che,\nHei hi ka dil fo vang,\nHmangaih zual deuh deuh hi,\nHmangaih zual che,\nAw, hmangaih che.\n\nLawmna leh thlamuanna,\nKa zawn thin kha,\nI hnenah chuah ka hmu,\nLawmna kim chu.\nHei hi a ni fo vang,\nKa tawngtainate zawng;\nHmangaih zual che,\nAw, hmangaih che.\n\nHmangaih hla saktirtu\nLo ni sela,\nLungngaih hrehawmte pawh,\nKa thlang bawk ang.\nAn ri a mawi fo vang,\nHe hla an nawn chhung zawng;\nHmangaih zual che,\nAw hmangaih che.\n\nHei hian thinlung a hnem,\nHmangaih zual che;\nTih hlen theih hi ka ngen,\nThih ni thlengin.\nHei hian lo tawp sela,\nKa tawngtainate zawng,\nHmangaih zual che,\nAw, hmangaih che."
}