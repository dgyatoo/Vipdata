{
  "no": "325",
  "title": "Lalber chuan ruai theh a peih ta e",
  "doh": "Aâ™­",
  "lyrics": "Lalber chuan ruai theh a peih ta e,\nHmun a awm, kil turte sawm la;\nAw, rawn khawm la, a in lo khat sela,\nRiltam leh retheiten kil se.\n\nLamlianah leh daiahte chhuak la,\nSual kawng thim tak zingahte chuan;\nKal la, kal la, ngilnei tak chungin,\nVakvaite rawn hruai lut rawh.\n\nHmun a la awm, rawn khawm leh langin,\nMahse, min pawisa lutu leh\nSawmna ngaithla duh lotute zawng chu,\nTu man an sawm leh tawh lo vang.\n\nHmun a la awm, rawn khawm leh langin,\nPathianin thu a pe a che;\nAw, zahngaihna huangah rawn khawm langin,\nChhandamtu hmangaihnaah chuan.\n\nLungngai, riangvai leh hausate tan,\nVanah khian hmun a la awm e;\nAw, rawn khawm leh la, kawng an khar hma khian,\nThahnemngaiin hrilh vel ang che.\n\nAw, van ruai dar a lo ri dawn e,\nRam thianghlim lo thlen dawn vang khian;\nLei hi lungngaih, rum, tamin a buai ta,\nHaw r'u, keinin I sawm ve ang.\n\nKawng khar hma khian rawn inpeih ula,\nTam, lungngai, rum, vakvai te saw,\nAn Lalpa sawmna thu chu hrilhin,\nVan ruai thehah I sawm ang."
}