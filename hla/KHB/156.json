{
  "title": "Lalpa thlipui a tleh chiam a",
  "lyrics": "Lalpa, thlipui a tleh chiam a,\nTuifawnte pawh a sang hle;\nKhua nasa takin a dur khup a,\nHliahkhuhna a awm lo ve.\nKan lawng tunah a pil dawn hi,\nNangmah i muhil si;\nBoral ila pawi i ti lo vem ni?\nTho thuai la, min chhanhim teh;\nThli tleh leh tuifawnin a thu an sawih,\n'Bang rawh u,'\nThlipui tleh mah se, tui tifawnin,\nKhaw dur te, khawpui te, kawlphe - eng mahin,\nLawng a ti chhe thei lo, lei leh van Lal,\nA chhunga awma kha ring selangin;\nA thu lawm takin an awih fo thin,\n'Bang rawh u,' (2)\nA thu lawm takin an awih fo thin,\n'Bang, bang rawh u.'\n\nLalpa, lawng ang mai ka nih hi,\nKhawvela ka awm chhung hian,\nBoralin ka inring fo a ni,\nTanpui lo thlen hma loh chuan.\nThlemnate hi thlipui angin,\nKa chungah a thleng thin;\nTuifawn chung anga nghet lo ka kalin,\nVan thlen theih loh ka inring;\nThlipuite hau angin hau reh ang che,\n'Bang rawh u,\n\nKa thinlungah lawng a awm ang khan,\nNangmah i awm fo, keimah min tanpui nan,\nChuvangin, thlemna, Setana- engkim,\nI hau reh thei, ringin ko ilangin;\nMin do khaw durte hau reh ang che,\n'Bang rawh u,' (2)\nMin do khaw durte hau reh ang che,\n'Bang, bang rawh u.'"
}
