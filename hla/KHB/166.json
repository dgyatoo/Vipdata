{
  "title": "Kristan sual thawina a siam ta",
  "lyrics": "Kristan sual thawina a siam ta,\nChhandamtu mak tak a ni!\nMan pekin tlanin kan awm ta,\nChhandamtu mak tak a ni.\n\nChhandamtu mak kha Isua a ni, Ka Lal Isua,\nChhandamtu mak kha Isua a ni, ka Lalpa.\n\nThisen thianghlim vangin ka fak,\nChhandamtu mak tak a ni!\nKa thla Pathian hnenah a hruai,\nChhandamtu mak tak a ni!\n\nKa thinlung sual hnu a tifel,\nChhandamtu mak tak a ni!\nChutichuan, Lalin ro a rel,\nChhandamtu mak tak a ni!\n\nKa kiangah kawng tluanin a kal,\nChhandamtu mak tak a ni\nNi tinin thatnain min khal,\nChhandamtu mak tak a ni!\n\nIsuan hneh theihna min pe leh,\nChhandamtu mak tak a ni!\nHmelma hnehtirin min chei leh,\nChhandamtu mak tak a ni!\n\nA hnenah thinlung ka pe ang\nChhandamtu mak tak a ni!\nKhawvelin a chang ve lo vang,\nChhandamtu mak tak a ni!"
}
