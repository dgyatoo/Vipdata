{
  "no": "514",
  "title": "He khawvelah hlim leh muanga ka thut laiin",
  "phuahtu": "C.L. Thanga",
  "khb": "514",
  "doh": "Eb",
  "lyrics": "He khawvelah hlim leh muanga ka thut laiin,\nKalvaria hmangaihna thisen hlu luang;\nKa thinlungah a lo thleng ta a,\nBoralna rama leng min tlannaa lo ni.\n\nAw, i lam ka lo hawi ta e Lalpa,\nEng dang mah ka duh lo khawvelah hian;\nKa Lal leh Chhandamtuah ka pawm ta che,\nKalvaria min tlanna ropui vangin.\n\nRei tak ka Lalpa chu tlan bosan mah ila,\nEng anga sual bawlhhlawh pawh ni ila,\nA hmangaih aw nem chuan min sawm;\nKa thinlungah thlamuanna reh thei lo min pe.\n\nAw, ka hun hlu liam tawh hnu leh kum hlu zawng zawng,\nKa ngai mang e, aw, ka Lalpa fak nan;\nThih thlenga min lo hmangaihtu hi,\nKa lo nghilh rei em che Lalpa, min ngaidam rawh.\n\nKa aw leh i thilthlawn min pekte hi Lalpa,\nHun tha leh hun lawmawm min pekte hi;\nNangmah fa nan ka lo hmang ngai lo,\nTunah erawh Lalpa, ka hmang ve tawh ang e."
}