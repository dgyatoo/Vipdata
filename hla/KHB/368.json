{
  "no": "368",
  "title": "Ka awm angin ka lo kal ang",
  "lyrics": "Ka awm angin ka lo kal ang,\nI thisen hlu ka tan a luang;\nTin, Nangin min sawm avangin,\nKa Tlantu, ka lo kal.\n\nKa awm angin mangang ila,\nIndo leh ringhlel mah ila;\nRilru leh pawn lam hlauhawmin,\nKa Tlantu, ka lo kal.\n\nKa awm angin Nangin min lawm,\nMin ngaidam, min tithianghlim ang;\nI thutiam ka rin avangin,\nKa Tlantu, ka lo kal.\n\nKa awm angin min hmangaih ang,\nMin dal zawng zawng i tibo vang;\nTunah i ta ni fo turin,\nKa Tlantu, ka lo kal.\n\nKa awm angin i hmangaihna,\nZauzia, thukzia, seizia, sanzia;\nHetah leh khitah hre turin,\nKa Tlantu, ka lo kal.\n\nTHLUK 2-NA\n\nKa awm angin ka lo kal ang,\nI thisen hlu ka tan a luang;\nTin, Nangin min sawm avangin,\nKa Tlantu, i hnen ka rawn pan.\n\nKa awm angin mangang ila,\nIndo leh ringhlel mah ila;\nRilru leh pawn lam hlauhawmin,\nKa Tlantu, i hnen ka rawn pan.\n\nKa awm angin Nangin min lawm,\nMin ngaidam, min tithianghlim ang;\nI thutiam ka rin avangin,\nKa Tlantu, i hnen ka rawn pan.\n\nKa awm angin min hmangaih ang,\nMin dal zawng zawng i tibo vang;\nTunah i ta ni fo turin,\nKa Tlantu, i hnen ka rawn pan.\n\nKa awm angin i hmangaihna,\nZauzia, thukzia, seizia, sanzia;\nHetah leh khitah hre turin,\nKa Tlantu, i hnen ka rawn pan."
}