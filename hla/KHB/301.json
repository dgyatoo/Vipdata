{
  "no": "301",
  "title": "Ni thenkhat tui mamin khua a thiang fo",
  "doh": "F",
  "lyrics": "Ni thenkhat tui mamin khua a thiang fo,\nMahse, khaw dur fo chang a awm lo thei lo;\nThlipui leh ruahpuitein min lo nuai,\nChuti-in thirchakai tak kan lo ngai.\n\nThirchakai tak tak chu kan lo nei,\nKhaw dur nasata min thlung tlat thei;\nIsua hmangaih chhunga vuan nghetin,\nRin hi thirchakai a lo ni ber thin.\n\nTuia lungpui doruk awm hnem kan hria,\nChumi lungte chuan lawng tam tak a su chhia;\nLungpui doruk ang sualin min vel mai,\nChuti-in thirchakai tak kan lo ngai.\n\nLo hlawhtlingin sum lo ngah bik ila,\nChapo, challan chak luattuknate pawhin,\nTuipui lian angin min lo len bo thei,\nChuti-in thirchakai tak kan lo ngai.\n\nKhawvel tuifinriat zauva kan len lai,\nHlauhawm vang chauh chuanin thirchakai kan ngai;\nPathian hmangaih thuk zauva luh zawhan,\nNgai tawh lovin him tawpin kan leng ang."
}