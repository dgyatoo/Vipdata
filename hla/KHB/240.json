{
  "no": "240",
  "title": "En rawh chhum zingah a lo kal",
  "lyrics": "En rawh chhum zingah a lo kal,\nMi sual tana thi hnu kha;\nMi thianghlim tam takin an zui,\nA hnehna ropui nen khan.\nHaleluia! (3)\nRorel turin a lo kal.\n\nRopui rapthlaka inthuamin,\nMi tinin an hmu ngei ang;\nEngmah lova amah hralhtu,\nLeh thinga khengbettuten,\nLungngai tawpin, (3)\nLal Krista chu an hmu ang.\n\nTawtawrawt a lo rik chuan,\nLei leh van an tlan bo vang,\nMi tin,amah haitu zawng chuan,\nKoh luihna ri an hria ang.\nRorelnaah (3)\n'Lo kal thuai r'u,' an ti ang.\n\nChhandamna kan beisei fo kha,\nEn rawh, tunah a lang ta;\nMi thianghlim, mite duh loh khan,\nBoruakah an han hmuak ang.\nHaleluia! (3)\nEn rawh, tlanna a lang ta.\n\nAmen, mi tinin an fak che,\nI lalthutthleng hmaah khian;\nLalpa, ropuina chu chang la,\nRam zawng zawng i ta ni se.\nLo kal thuai rawh, (3)\nKan lawm hle ang, lo kal la."
}