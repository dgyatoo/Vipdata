{
  "no": "471",
  "title": "Jordan lui piaha kan inkhawm hunah",
  "lyrics": "Jordan lui piaha kan inkhawm hunah,\nChhandamte ropuiin kan hmu ang;\nLuipui kama tiau chhiar sen loh zat ang,\nEnnawm mak tak chu kan la hmu ang.\n\nLuipui kama tiau chhiar sen loh zat ang,\nLui kama tiau chhiar sen loh zat ang;\nEnnawm tak a ni ang,\nChhandamte kan hmuh hunah,\nLuipui kama tiau chhiar sen loh zat ang mai!\n\nLeilung piantirh ata chhandamte chuan,\nLungngaihna leh thlemna na ngam ta;\nKhitah khian inhmuin kan intawk ang,\nEnnawm mak tak chu kan la hmu ang.\n\nChumi lui kama kan din ve hunah,\nNunna thing daihlimah kan awm ang;\nKanan ram mawi tak lam kan thlir ang a,\nEnnawm mak tak chu kan la hmu ang.\n\nKan Chhandamtu tak leh a ropuina,\nChiang takin amah kan hmuh hunah,\nLalin khawvel zawng zawng ro a rel ang,\nEnnawm mak tak chu kan la hmu ang."
}