{
  "title": "A saw raltiang tlangah kraws hlun tak chu a ding",
  "lyrics": "A saw raltiang tlangah, kraws hlun tak chu a ding,\nTuarna leh mualpho tarlanna chu,\nKei ka tan chu kraws chu ngaihhlutawm ber a ni,\nMi sual tan mi tha ber a thi si.\n\nChu kraws chu pawmin ka vuan zel ang,\nThlafam dairial ka chan hma loh chuan,\nThlah lovin ka vuan tlat zel ang a,\nLallukhum hlu chu ka la chang ang.\n\nAw, chu kraws, khawvel mi hmusit leh endawng chu,\nKei ka lunglai kuaitu a ni a;\nChung Pathian Beramno, van ropui kalsanin,\nKalvari tlang a put thlen vangin.\n\nChung Pathian hrai duhleng thisen luan kraws-ah chuan,\nVan hnuai thang thil mawi ka lo hmu a;\nKei mi sual ngaihdam leh min tithianghlim turin,\nKa Lalpa Isua tuarin a thi.\n\nRinawm leh nghet takin chu kraws chu vaun ila,\nHrehawmna leh mualpho dawn lovin;\nNakinah, van inah min la hruai khawm ang a,\nChatuanin ropuina kan chang ang."
}