{
  "no": "457",
  "title": "Varparh Arsi Chhandamtu lalna ramah khian",
  "author": "Zasiama",
  "key": "E",
  "lyrics": "Varparh Arsi, Chhandamtu lalna ramah khian,\nLei lungngaih buaina, hrehawm zawng nen;\nDam lai chhumpui hi a zing tawh lo'ng,\nTapin kan inthen tawh lo vang.\n\nLili par leh ropuina eng zam vel;\nBeramno leh a tlan sate lenna;\nVan kawtthler leh angel var nen,\nHmuh ka chak em e.\n\nThlir teh ropuina hmun han thleng tate chuanin,\nFak nan ri mawi ropui chu an rem;\nLeia an lenrualten thlir mah se,\nNgaiin an kir leh tawh lo vang.\n\nZing thla puin van Jerusalem thar mawiah\nAw, an leng e, chu ram mawiah chuan;\nKa lung min len e, an hmel eng chuan,\nKa thinlungah a cham reng e.\n\nChung van rial rumna piah Lalpa chenna ramah,\nNi eng leh khawnvar a ngai tawh lo'ng,\nZan thim lungngaihna a awm tawh lo'ng,\nBeramno chu a eng reng e."
}