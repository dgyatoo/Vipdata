{
  "title": "He khawvel dam lai thlaler chhumpui zing hnuaiah hian",
  "lyrics": "He khawvel dam lai thlaler chhumpui zing hnuaiah hian,\nSual tinreng leh lungngaihnaten min hual vel a;\nNimahsela, ka Chhandamtu,\nI chanchin mawi ka lo hriatin,\nKa lungngaihna zawng zawng lawmin a chantir thin.\n\nChanchin mawi ka tan lawmna,\nChanchin Tha ka tan damna;\nKa Lal thuthlung ropui ber a ni,\nAw, ka tan damna.\n\nSual thlipui leh ramhuaiten min hual vel mah sela,\nKa Chhandamtu'n a hmangaihna kulhpui chhungah,\nKa thlarau hliam a hruai ang a;\nKa Tlantu Thutiam nghet tak chu\nEng mahin a dang zo lo, aw, hmangaihna hi.\n\nA hmangaihna hming ropui chauh ka tan a hlu,\nKei mi sual, riangvai, rethei, nung tlak lo te hi,\nChatuan pialral kawng min hawnsak;\nA thisen hlu thianghlim tak chu,\nThinlungin min hmuhtir rawh, aw, ka Lal Isu."
}
