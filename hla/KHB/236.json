{
  "no": "236",
  "title": "Aw sual thim lungngaihthlak tak hian",
  "lyrics": "Aw, sual thim lungnaih thlak tak hian,\nChhumpui zing angin min tuam;\nMahse, khua a lo var dawn ta,\nVana chhandamtu eng khi;\nZion tlang sang chunga puangtu\nAu thawm ri chu kan hria ang;\nHlim takin kan inkhawm ang a,\nLal lo kal hunah.\n\nLungngaite u, lawm r'u,\nIn tan ropuina ni chu a hnai ta e;\nLawmin i zai ang u,\nKan Laler kan nghah chu a lo kal dawn e.\n\nIsua thisen hlua tlante,\nChhak, thlang, chhim leh hmara mi,\nHlim takin an lo zai ang a,\nChawlhna ram tiam pan chungin;\nChitin leh hnam tin zing ata,\nRam tin ata lo chhuakte,\nLawm takin an inkhawm ang a,\nLal lo kal hunah.\n\nA chhun a zana nghaktute,\nAman min la rawn hruai ang;\nBang lovin a rawng i bawl ang,\nThlarau ngunhnamte hmangin\nHe khawvel sual thim zingah hian\nKan khawnvar i chhi ang u;\nTin, hlim takin kan zai thei an g,\nLal lo kal hunah.\n\nAw chhandamtu, lo kal thuai la,\nThawkrimten an nghakhlel che;\nEngtikah nge kan hmuh ang che,\nI vanram khawpui eng nen?\nI chatuan mi thianghlimte leh\nHnam tin i chhandamte nen.\nNangmah faka lawm hla sak ho\nKan va nghakhlel em!"
}