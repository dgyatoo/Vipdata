{
  "no": "485",
  "title": "Hetah mikhual chauh ka ni",
  "lyrics": "Hetah mikhual chauh ka ni,\nVan khi ka in a ni;\nLei hi thlaler ram a ni,\nVan khi ka in a ni.\nHlauhawmte leh lungngaihnate chuan,\nNi tinin min hual vel thin;\nVan khi ka Pa ram a ni,\nVan khi ka in a ni.\n\nThlemna nasa mah sela,\nVan khi ka in a ni;\nLeiah hian zin chauh ka ni,\nVan khi ka in a ni.\nKa hun hi a ral deuh deuh fo va,\nRei lo te a chinah chuan,\nKa la han thleng ngei ang a,\nVan khi ka in a ni.\n\nKa chhandamtu kiangah khian,\nVan khi ka in a ni;\nChawimawiin ka la awm ang,\nVan khi ka in a ni.\nChutah mi thianghlimte an awm a,\nKa mi duh takte pawh kha;\nKan la han chawl ve ang a,\nVan khi ka in a ni.\n\nChuvangin, ka phunnawi lo,\nVan khi ka in a ni;\nLeiah rethei mah ila,\nVan khi ka in a ni.\nMathei lovin ka la han ding ang,\nLalpa ding lamah khianin;\nVan, ka Pa awmna ram khi,\nVan Khi ka in a ni."
}