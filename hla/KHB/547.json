{
  "no": "547",
  "title": "Van engah khian naupangte tan",
  "lyrics": "Van engah khian naupangte tan,\nThian tha pakhat a awm;\nA thatna dang thei lo leh\nA hmangaih dai ngai lo.\nKhawvel thiante erawh chu,\nKum angin an dang thin;\nHe thian rinawm tak hianin,\nHming ropui tak a pu.\n\nVanram mawiah khian naupang tan,\nChawlhna hmun pawh a awm;\nLalpa hmangaihtute chuan,\n'Ka Pa, Ka Pa,' an ti.\nBuai leh hlauhawmna laka,\nAn chawlh hlenna tur chu;\nChutah chuan chhandamte chu,\nChatuanin an chawl ang.\n\nNaupangte tan in a awm,\nKhi van eng takah khian;\nChu remna in nuamah chuan,\nIsuan ro a rel a.\nChu in ang leia in hi,\nTeh tur reng a awm lo;\nChu tluk hlimna a awm lo,\nChutah mi tin an hlim.\n\nNaupang tan lallukhum a awm,\nKhi van mawi takah khian;\nTu pawh Isua ring chuanin,\nNakinah an khum ang.\nChu lallukhum ropui chu,\nLalpan pek a tiam a;\nLeia hming faktu leh\nA hmangaihtute chu."
}