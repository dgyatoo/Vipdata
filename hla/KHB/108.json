{
  "title": "Kum sul vei khua a lo thalin",
  "lyrics": "Kum sul vei khua a lo thalin,\nVan Lal nau ang a pian ni,\nA her chhuak thin leng zawngte lawman,\nHlimin i lawm theuh ang u;\nZai tin rema tlang tin chuanin,\nKan lawm hla thang ri van hnuai khat rawh se.\n\nTlawm mah se, a pianna run chu,\nVan Lal ropui ber a ni;\nA faktu angel leng rualte chuan,\n\"Chungnung berah ropui rawh se,\nLei chungah remna leng se,\"\nTia fakin an zai thangvan sangah.\n\nKeini pawhin lenrual kim te'n,\nZaiin i fak ve ang u;\n'Haleluia! Chungnung ber,' tiin,\nAmah chu sual bawih ata\nMin tlantu Lal lian a ni a,\nA fak hla thang ri van hnuai khat rawh se."
}
