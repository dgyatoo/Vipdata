{
  "title": "Aw hmangaihna khawvel Entu",
  "lyrics": "Aw hmangaihna, khawvel Entu,\nKalvari tlang thing kraws chungah\nKa Lalpan a thlen chu,\nKa ngaihtuahin a va hlu em!\nThihna rapthlak ka tan tuarin,\nThisen hlu a luantir (2)\n\nKhawngaihnaa khatin a tuar,\nLungngaih, thlaphan, hremhmun a ta\nMin rawn tlan chhuak leh ta;\nA felna zara nun nuama\nKa thla vanrama leng tur ch u\nKa fak ning thei lo vang. (2)\n\nHe khawvel tawpah a tlante,\nA vanram nuamah lungrualin,\nKan la intawk khawm ang;\nChutah lungngaih, thlaphannate,\nHrehawm, buainate a ral ang,\nTlantu kan lal hmaah. (2)\n\nNi lawmawm a lo thleng thuai ang,\nKan Lalpain min hruai hunah,\nA hmel mawi ka hmu ang;\nKa chhandamtu duh tak nen chuan,\nChatuan malsawmnaa lengin,\nKa fak tawp thei lo vang. (2)"
}
