{
  "no": "560",
  "title": "Chawlhni Lalpa kunin ngai la",
  "lyrics": "Chawlhni Lalpa, kunin ngai la,\nI inah kan leng, i niah;\nKan biak tlawm hi lo lawm ang che,\nKraws zarah rimtuiin chho se.\n\nHe lai chawlhni i pek mah hi,\nA t hlen hun hian kan lawm hle si;\nI mite tan erawh hi chuan,\nChawlhni ropui i ruat, vanan.\n\nChutah kan fak ri aw zingah,\nRum a tel tawh lo'ng, engtik mah;\nChawlhni kar dang a leng tawh lo'ng,\nChatuanin Chawlhni a ni fo.\n\nBiak in bik pawh a awm chuang lo,\nChu chu Pathian leh Beramno;\nPathian ropuiin a eng si,\nKhawnvar pawh Beramno a ni.\n\nChawlhni Lalpa, hei kan duh e-\nLei hi i Tempul ni vek se;\nNi naran reng hi i biak ni,\nKan thawh ri hla chang se kan ti."
}