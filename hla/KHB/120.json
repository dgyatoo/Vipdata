{
  "title": "Kan Chatuan Pa lenna runah",
  "lyrics": "Kan chatuan Pa lenna runah,\nVan mipui te inkhawmin;\nHe thu ropui an zawt vel a,\nKhawpui chhung hmun tin a mi.\n\"Tunge lehkhabu hi hawng a,\nA chhinchhiah te phelh tlak awm le?\"\nTiin an han zawt vel chiam a,\nTuma'n an chhang thei lo ve.\n\nVan mipui chhiarsen loh zingah,\nPakhat tal in awm lo'm ni?\nNgaiteh, Davida kulhpui khan,\nA hnehta, ropui takin.\nAn lawm hla thawm thangkhawk riin,\nVan khawpui a nghawr nghing ta a;\nVan angel ten thla an khawng ri,\nKhawpui chhung an hual vel a.\n\nPathian thuruk eng ropui chu,\nA puakdarh lei thim zingah;\nBethlehem tlang a rawn en a,\nA zau zel hnam tin zingah.\nNgaiteh, van mi chhiarsen loh te,\nAn thawm ri chu a va mawi em;\nChungnungberah ropui rawh se,\nLei chungah rem leng rawh se.\n\nI lawm ang u, Van Lal ropui,\nLal Imanuela chu;\nKhawvel a hmangaih avangin,\nLei sual thimah vakvaiin.\nKhawvel tan a nun a pe ta,\nTunah vanah ro a rel ta;\nKhitah kan inkhawm hunin,\nA hmel ropui kan hmu ang."
}
