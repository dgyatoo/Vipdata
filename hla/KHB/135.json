{
  "title": "Thian chuti ang ka hriat hmaa",
  "lyrics": "Thian chuti-ang ka hriat hmaa\nMin hmangaihtu ka hmu ta;\nHmangaihna kutinn min vuan a,\nA hnenah min hruai ta a.\nKa thinlung chhungril berah chuan,\nHmangaih hruiin min phuar ta;\nKa ta a ni, a ta ka ni,\nChatuan, chatuan, chatuan.\n\nThian chuti-ang min tlan tura\nThisen chhuaka thi ka hmu;\nNunna chauh chu min pe lovin,\nAmah ka tan a inpe.\nEng mah reng ka ta ka ti lo,\nMin petu tan zawk a ni;\nThlarau, nunna leh ka engkim,\nChatuanin ka ta a ni.\n\nThian chuti-ang, nunnem, zaidam,\nRoreltu fing, Chhanhimtu;\nThutaka min hruaitu ropui,\nChatuan Pa chu ka hmu ta.\nMin hmangaihtu hnen ata chu,\nEngin nge min then thei ang?\nNunna, thihna, lei, hremhmun maw?\nHnai lo, a ta fo ka ni."
}
