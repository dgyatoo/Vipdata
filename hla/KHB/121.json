{
  "title": "Kum sul liam hnu kan nun ngaih lai tho leh thin",
  "lyrics": "Kumsul liam hnu kan nun ngaih lai tho leh thin,\nRem Lal pian hun champha hmatiangah kan thlir;\nSik ni eng mawi leh zan buruak thiang leng vel,\nNgaih lai tizual tur renga'n maw.\n\nAw, thlir zel ila Bethlehem tlangpui,\nRan in tlawma Chhandamtu piang chu;\nHmanah miten lawm lo mah sela\nLalpa kan thinlongah Lal ber ang che\n\nLeng zawng thinlai damten lawm kim tak ang maw?\nRualduh kal ta suihlong rualpuite zawng kha;\nNgai mah ila kuh kir leh theih awm si lo,\nRem Lal piang chuan thinlai hnem rawh.\n\nChhungtin lawm lai parang vul ni leh hun te,\nEngtin hmang maw kar hla a leng rual duhten;\nThinlai damten hmang la, he hun lawmawm hi,\nHlimin lawm la, Lal lo piang chu.\n\nKeini pawhin lawmna zai hla i rem ang,\nTumah thin na leh longlen pawh sawi lovin;\nBethlehema nau 1u piang Imanuela\nChibai bukin i kal ang U."
}
