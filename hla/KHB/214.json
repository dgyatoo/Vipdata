{
  "no": "214",
  "title": "Rinna thla zar ila",
  "lyrics": "Rinna thla zar ila,\nKalvari mual lam va fang ila;\nKa Lal thihna hmunah chuanin,\nKa chenna tur Salem thar ka hmu ang a.\n\nKa lei lungngaih, ka tah ka bang ang a,\nLawmna par mawi vulna ka thlir chuan.\n\nKalvari tlang chunga,\nThisen hlu zam Chhandamtu nakah,\nHnam tin sil fainaah chuanin,\nAw ka thlarau, tah chuan cheng ang che.\n\nJerusalem thar khi,\nA lanna tlang dang a awm lo ve,\nI thlir ang Kalvari tlangah,\nTah chuan a lang, Chhandamtu nakah chuan.\n\nAw ka thlarau, thlawk la,\nVa fang rawh i Chhandamtu thihna;\nNangmah vanga a tuarna chu,\nA thisen zamah inbual ang che."
}