{
  "title": "Judai ram Bethlehem-ah",
  "lyrics": "Judai ram Bethlehem-ah,\nLal thar a lo piang a,\nAmah fakin van miten,\nHla mawi ropui an rawn sa;\n\"Chungnung berah Pathian chu,\nRopui takin awm rawh se,\nLei chunga mihring hnenah,\nRem leng rawh se,\"\nTia Angel-ho zai chu,\nThinlaiah a cham reng e.\n\nA lawmin Lal arsi pawh,\nThangvanah lo eng e;\nMi fingten rawn zui zelin,\nLal thar chibai an buk e.\nMahse, lei lal Heroda'n,\nAmah tihboral tumin,\nNauseng zawng zawng a rawt a,\nA rapthlak e,\nNimahse, Chungnung kutin,\nTihnat a phal lo ve.\n\nAw, Nang, hnam tin Lal ropui,\nKan tawngtai ngaithla la;\nKan hnenah awm ve ta che,\nKhua pawh a tlai dawn tawh e,\nTin, i hmel eng kan enin,\nLawm lo tu nge awm thei ang?\n\"Kan zingah Pathian ropui,\nA lo cheng ta,\nLeilung lawmin a khat e,\"\nTiin kan zai tawh ang."
}
