{
  "no": "184",
  "title": "Engtin nge ni ka Chhandamtu",
  "lyrics": "Engtin nge ni ka Chhandamtu\nThisenah hlawkna hlu ka hmuh?\nThihna rapthlak tuartirtu, kei,\nKa tan a lo thih tak ni le\nHmangaihna mak engtin nge ni 2\nKa tan Pathian i lo thih le?\n\nA va mak em, thi thei lo thi!\nA tumzia mak tu nge sawi thei?\nA hmangaih thukzia puang turin,\nSeraf-te pawhin an phak lo.\nKhawngaihna mak leiin fak se, 2\nAngel pawhin zawng tawh suh se\n\nA pa lalthutthleng rawn pelin,\nKan tan a khawngaih tawp nei lo!\nHmangaih chauh lo chu hlip vekin,\nAdam thlah sual bo tan a thi.\nKhawngaihna mak a thlawn a ni. 2\nAw, ka Pathian min zawng hmu ta\n\nRei tak ka thla saltang tawh kha,\nA rum khawvel sual thim hnuaiah;\nI hmel eng chu a lo lang a,\nNungin ka tho ta, i engah.\nPhuarna a phelh, ka zalen ta, 2\nThovin ka kal, ka zui ta che.\n\nThiam loh chang reng ka hlau tawh lo'ng,\nIsua ka ta, kei ama ta;\nMi nung, Krista zawmin ka nung,\nPathian felna ka inthuamna.\nLalthuthleng chu ka pan ngam ta, 2\nKraun hlu Krista zarah ka ta."
}
