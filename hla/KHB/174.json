{
  "title": "Ropuina ram kalsanin",
  "lyrics": "Ropuina ram kalsanin,\nLal Isua a lo kal ka hria;\nA nun a pe ta Kalvari-ah,\nKei mi sual chhandam nan;\nLungngaia rum thisen chhuak,\nKa tan a tuarzia ka hriatin,\nSual simin a hnen ka pan a,\nHnehna ka lo nei ta.\n\nHnehna ka nei Isuaah,\nChatuana Chhandamtu'n,\nMin zawng a, min lei ta,\nA thisenin min tlan;\nMin hmangaih tih ka hria a,\nKeimahah hian a nung reng,\nAmahah ka awm reng ang,\nHnehin ka ngam zel ang.\n\nTihdamna leh tlen faina,\nTheihna mak tak a neih ka hria;\nKebaite kein a kaltir a,\nMitdel mit a tivar;\nKei pawh Isu, lo kal la,\nKa thla hliam tidam ve ang che;\nKa thinlungah cheng reng langin,\nHneha ngam zel turin.\n\nRopuina ram mawiah khian,\nKa tan in a siam tih ka hria;\nLui ral lehlamah, mawi takah khian,\nRangkachak tual nuamah,\nVan angel-ten zai an rem,\nTlanna ropui an fak chiam a,\nEngtik emaw chu hmunah chuan,\nHnehna hla ka sa ang."
}
