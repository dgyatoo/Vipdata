{
  "title": "Lal Isua kraws hnuaiah chuan",
  "lyrics": "Lal Isua kraws hnuaiah chuan,\nAwmhmun ka lo rem a;\nKa thla chau tan lungpui hlim nuam,\nHahchawlhna a ni a;\nThlaler ram rovah hahdamna,\nKhualzinte tan in nuam;\nThawkrimte leh phurrit phurte,\nThlamuanga an chawlhna.\n\nAw, Nang, hahchawlhna lungpui,\nKa bel che min hum la,\nVan hmangaih leh a felna te,\nNangmahah an inrem;\nHmahah thlahtu'n lung lukhamin,\nVanram a thlir ang khan,\nKa tan ka Tlantu kraws ngei chu,\nVan leihlawn a lo ni.\n\nLal Isua kraws ka thlirin\nEnnawm a lo lang thin;\nMin tuarsaktu hliam tuar hmel leh\nThi tur chu k ahmu a;\nThinlung mangang mittui tlain,\nKa puang thil lo lang chu;\nA hmangaihna mak tak mai leh\nKeima sual bawlhhlawh hi.\n\nAw kraws, ka chenna atan,\nKa thlang i hlim nuam chu;\nKa Lal hmel eng mawi chauh lo chu,\nNi eng dang ka ngai lo;\nLei nun inher liam zel karah,\nLei chauh hi hriat ka duh;\nKeima sual ngei ka mualphona,\nKraws erawh ka mawina."
}
