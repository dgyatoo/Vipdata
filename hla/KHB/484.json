{
  "no": "484",
  "title": "Vawiin chuan ram nuam tak chanchin ka ngaihtuah a",
  "lyrics": "Vawiin chuan ram nuam tak chanchin ka ngaihtuah a,\nNi tlak huna ka thlenna tur chu;\nChhandamtu hmangaihna zara ka thlen hunin,\nChawimawina ka tan a awm ang em?\n\nChawimawina ka tan a awm ang em?\nKa khawvel dam lai ni a tlak hunah chuanin;\nChawlhnain nuam tak chu ka han thlen hunah chuan,\nChawimawina ka tana awm ang em?\n\nLalpa chakna ringa theihtawp chhuah tur pawhin,\nThlarau mantu atan min siam la;\nRopui huna a fakna fawn vel hunin,\nChawimawina ka tan a awm ang em?\n\nLalpa hmel ka hmuh hunin ka lawmnate chu,\nEng ang takin lo zual tawh ang maw?\nRangkachak khawpui thianghlima ka awm hunin,\nChawimawina ka tan a awm ang em?"
}