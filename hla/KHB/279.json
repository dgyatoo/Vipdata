{
  "no": "279",
  "title": "Tlai lama ni a tlak dawn khan",
  "doh": "Eâ™­",
  "lyrics": "Tlai lama ni a tlak dawn khan,\nIsu, damloten an bawm che;\nNat tinreng tuarin an inkhawm,\nDam tlang leh lawmin an tin leh.\n\nTunah tlai lam a thleng leh ta,\nHrehawm tinrengin kan inkhawm;\nI hmel hmu thei lo mah ila,\nHetah i awm tih kan hre hlawm.\n\nKan hrehawm min tihreh ang che,\nA then kan na, a then kan ngui;\nA thenin kan ngai ngai lo che,\nA then, kan ngaih che a reh si.\n\nKan sual vangin tu mah rengin,\nMuanna tak chu kan hre thin lo\nI thu awih tum mi tu pawhin,\nA rilru sual a hre bik fo.\n\nIsu, Nang pawh mihring i ni,\nThlem chung khan hrehawm tuar i peih;\nKan zahpui sual kan zep duh hi,\nI khawngaih mitin a hmu thei.\n\nKhawngaih takin min khawih ve rawh,\nHmana damlote khawih ang khan;\nKan hrehawm zawng zawng tireh la,\nThlamuang takin kan tin ve ang."
}