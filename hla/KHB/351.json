{
  "no": "351",
  "title": "Grinland vur ram atangte India tiauphovan pawh",
  "lyrics": "Grinland vur ram atang te,\nIndia tiauphovan pawh,\nAfrik ram pik mite leh\nRam dang tam takah pawh;\nLui lian kama mi chengten,\nThingthlang leh phaiah pawh,\nChhanchhuaktua'n min ko ve,\nAn ram sual phuar ata.\n\nSilon thliarkar nuam chungah\nthlifim tha a lo tleh;\nThlir lam apiang a mawi a,\nMihring erawh an sual;\nPathian thilpek chhiar sen loh\nVura an lo awm hi;\nMahse, Pathian hre lovin,\nThing, lung bul an be si.\n\nKeini, Chanchin tha hre si,\nEnna hmu tate hian,\nCatuan nunna eng thu hi,\nAn hriat kan phal lo'm ni?\nChhandamna! Aw chhandamna,\nTlangaupui zel ula:\nRam tin, Kil tina miten,\nMessia an hriat hma chuan.\n\nThlifim, thlipui zawng zawngten,\nHe Chanchin len ula;\nTui luangte u, chhandam aw,\nHruai r'u, darh vel zel se;\nBeramno mi sual tana\nThi kha lo thlen hma chuan,\nTlantu, Rorel, Lalbera-\nTanin lo bei rawh u."
}