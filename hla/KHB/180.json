{
  "no": "180",
  "title": "Ka chhandamtun ka aia thih a lo thlang a",
  "lyrics": "Ka chhandamtun ka aia thih a lo thlang a,\nNung tlak lo kei misual chhandam nan;\nEngti-a cheksawlh leh mualpho pawh a tuar zel,\nKa sual chhiar sen loh ngaihdamna chu.\n\nKa sualte kraws chungah ka Lalpan a phur ta,\nEng zata tam pawh a ngaidam duh,\nLungngaih sawi hleih theih loh tuarin Kalvari-ah,\nKa sual man bat min tlaksak zo ta.\n\nLalpan min hmangaihzia, aw, ka sawi thei lo,\nMi sual dum ber min sil fai leh ta;\nMin tlan chhuak ta, sual bawihah ka tang leh tawh lo'ng,\nKraws chuan khawvel nen min tihrang ta.\n\nKraws bulah ka sual zawng zawng ka hnutchhiah vek a,\nEngtin nge min tihbuai theih tawh ang?\nLal Isuan Kraws chungah a khengbet zo ta a,\nVan nun thianghlimin ka leng tawh ang.\n\nKa Chhandamtu chu ka sual bosan tawh lo vang,\nNi tin a rawng ka bawl fo zawk ang;\nA hming thianghlim chawimawi nan fak hla ka sa ang,\nKa ngaina em e - ka Chhandamtu"
}
