{
  "no": "574",
  "title": "Dam chhungin kan Tlantu zarah",
  "phuahtu": "R.L. Kamlala",
  "doh": "G",
  "lyrics": "Dam chhungin kan Tlantu zarah,\nLawmin inkhawm rih mah ila,\nTapin kan lo inthen leh thin;\nAw, ka ngai then lohna ram khi.\n\nChhandamtu hmun buatsaihah chuan,\nHe leia inthen hnute hi,\nChatuan lalthuthleng din hualin,\nAw eng tik nge kan inkhawm ang?\n\nA lang e, Kalvari tlangah,\nI thlir ang then loh ram chu;\nKan lenna tlangte dang mah se,\nRinnain aw, i leng hmun ang.\n\nAu zel ila kan Lalpa chauh,\nKhawhar, riangvai min hnemtuan;\nAmah lo min hnem an awm lo,\nA tawi e, lei lawmnate zawng.\n\nHe khawvelah pawh hian aman,\nA hmangaihna thla zar hnuaiah,\nLawmin min la hruai khawm leh ang,\nTapin inthen rih mah ila."
}