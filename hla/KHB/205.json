{
  "title": "Ka vanram in nuam tak kawng chu kraws a ni",
  "lyrics": "Ka vanram in nuam tak kawng chu kraws a ni,\nChu lo chu kawng a awm lo;\nKa thleng lo vang, Lalpa min siam in chu,\nKraws nunna kawng chu ka hloh chuan.\n\nKa van in kawng kraws a ni. (2)\nKa kal chhungin ka kawng hmuh zel ka duh,\nKa van in kawng - Lalpa kraws chu.\n\nKa vanram in kawng kraws ka zawh tan laiin,\nKa phurrit a lum bo va;\nLalpa eng a lo lang a, ka zawh ta,\nKa rilru hlimin a lo khat.\n\nKa Lalpain ka kawng kraws a zawh hmasa,\nKa tan kraws chungah thiin,\nKawng hrehawm leh ralti a lo zawh chu,\nKa tan nunna kawng a lo ni.\n\nChuvangin, ka khawvel nun hlui ka thlah ta,\nHawi kir leh tawh lo turin,\nKa Lalpan vanram kawtchhuahah min au,\nKa thlen hma loh chu min lo nghak."
}