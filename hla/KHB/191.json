{
  "no": "191",
  "title": "Hlim la Isua ropuina hliahtu kha",
  "lyrics": "Hlim la,\nIsua ropuina hliahtu kha;\nKan thinlung hi chhun eng sela,\nKalvari tlanga a tuarin,\nA hmangaih lang kha, fiah takin,\nTunah hetah lang nawn rawh se.\n\nHmun dang\nPhen tur khawiah nge kan hmuh ang,\nA hliam chhungah ni suh sela?\nI felna lakan thil dang pawh,\nMin hliahkhuah thei a awm reng lo;\nChutah chuan min thukru ang che.\n\nChu zan\nLungngaihthlak takah Lal Isuan,\nChhang lain mal a sawmsak chuan,\nA phelin, 'Hei hi' a tih chu,\n\"Ka taksa a ni, nangni tan,\nMin hriat reng nan hi hi ti r'u.\"\n\nChutia\nUain note pawh chu a laka\nLawmthu hril zawhin a tih kha\n\"Ka thisena thuthlung thar chu,\nHe no hi a ni, in in kha,\nMin hriat reng nan hei hi ti r'u.\"\n\nKan chan\nTe hian mal min sawmsak vek la,\nIsuan kan zingah kil sela;\nKilpui tlakah min siam ang che,\nSakramen tak lo ngei se,\nTih hlen theihna kan ngai bawk ang.\n\nLalpa,\nSakramen hian, Nang hre reng a,\nThiam changa lawman min pui la;\nChhang leh Uain tuiah hian Nangman,\nMin pawl ngei ang che, eng mahin\nDal suh selangin, cheng reng la."
}
