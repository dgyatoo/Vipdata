{
  "no": "358",
  "title": "Krista hmangaihna chuan min tir lui a ni",
  "phuahtu": "Rothanga",
  "lyrics": "Krista hmangaihna chuan min tir lui a ni,\nKei mi sual ber thih ai a thih vangin;\nKa tan nung tawh lova a tan nung turin,\nKa inpe e, boralte zawng turin.\n\nKa Lalpa min kohna aw chu ka lo hre ta,\nA hnathawh chhunzawm zel turin;\nKrista aia palai kan ni tawh si,\nThih thlenga rinawma thawk zel turin.\n\nLalpa, khawvel zawng zawng hi min thlirtir la,\nThlarau bo, thim hnuaia leng zawng zawng te;\nChhandamna Chanchin an hnena hril turin,\nI Thlarau Thianghlimin min thuam ang che.\n\nI ram tana thawk tura min loh vangin,\nMin thuam la, i thu leh hmangaihnain;\nHuaina, chhelna, inngaihtlawm leh lainatna,\nNangmaha awm zawng zawng min neihtir la.\n\nKa Lalpa tuarna chu tuarpui zel turin,\nKa taksa leh thlarau, ka neih zawng nen;\nLawm taka a hmel duhawm ka hmuh theih nan,\nKa i\nnpe e, boralte zawng turin."
}