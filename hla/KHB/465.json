{
  "no": "465",
  "title": "Kan khawvel ni a kin hunah",
  "lyrics": "Kan khawvel ni a kin hunah,\nLei hlimna a kiang ang;\nA mawina leh ropuinate,\nAn lo ral vek tawh ang.\nTawtawrawt a lo rik hunin,\nLal hmel a lo lang ang;\nVanin khawvel a au vang a,\nLal hmaa ding turin.\n\nSumdawngtuin a sum zawng zawng,\nKalsan a tul tawh ang;\nLo neituin a thawhrimna,\nChawlhsan a tul tawh ang.\nThuhriltu leh zaipawl zawng zawng,\nAn lo reh thuap tawh ang;\nVanin khawvel a au vang a,\nLal hmaa ding turin.\n\nAw hun ropui, aw hun mak tak,\nRorelna ni tur chu;\nKrista, Lalin ro a rel ang,\nLalberte Lalber chuan.\nA rorel thu a puang ang a,\nRing lote an khur ang;\n\"Ringtute lawmin lut rawh u,\nIn chatuan hmun - vanah.\"\n\nRorelna chu an zawh hunin,\nInthen a tul tawh ang;\nHmangaihtu leh hmangaihte pawh,\nInthen a tul tawh ang.\nMipui sang tam tak tahna nen,\nHremhmun an her liam ang;\nMi felte chu an Pa ramah,\nNi angin an eng ang."
}