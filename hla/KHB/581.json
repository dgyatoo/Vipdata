{
  "no": "581",
  "title": "Aw Pathian Nang ngilnei ber",
  "lyrics": "Aw Pathian, Nang ngilnei ber,\nAn inneih hriatpui la;\nI malsawmna ropui ber,\nAn chungah rawn vur la,\nI ropuina thlir dunin,\nI malsawmna chang se;\nThih thlenga awm dun turin,\nAn thutiam hi nghet se.\n\nKhawvela i awm laia,\nKana i lo thlen khan;\nI lawmpui kha- inneihna,\nUain i tipung ta a.\nTuna an inneihna hi,\nLawmpuiin malsawm la;\nAn induhna lo pung se,\nI hming pawh zah bawk se.\n\nNi tin Nangmah ring turin,\nAw Lalpa, tanpui la;\nLungngaih, buaina an tuarin,\nNangin tuarpui zel la.\nAn dam lai ni pawh tlain,\nKhawvel kalsan mah se;\nChatuana awm dun turin,\nI inah hruai ang che."
}