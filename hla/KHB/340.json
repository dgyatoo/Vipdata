{
  "no": "340",
  "title": "Boralte zawng turin Krista a lo kal",
  "doh": "G",
  "lyrics": "Boralte zawng turin Krista a lo kal,\nNangni, amaha piang nun thar neite u,\nIn pian chhan ber chhandamna thu nung hrilin,\nKal chhuak thuai r'u, boralte chhandam turin.\n\nRam tinah kal ula, Chanchin Tha hril rawh u,\nRam tinah kal ula, Chanchin Tha hril rawh u;\nLal leh chhandamtua amah pawmtute u,\nA thupek in zawm dawn lo'm ni le?\n\nNgai rawh, hremhmun au aw a thangkhawk vel e,\n\"Tholeh Lazara khan va hrilh se,\" tiin;\nNang pawh mithi tholeh I ni ve lo'm ni?\nKalin va hrilh rawh an boral zawh hma hian.\n\nI thawh loh vangin maw tam tak an boral,\nAn thisem mawh nang lo tu nge phur tur chu?\nVan lalthutthleng var ropui I belh hunin,\nKut ruak maiin maw I Lal I tawh dawn le?\n\nAw, Kalvari thing anchhe dawng nunna thing,\nI zar pengten khawvel ram tin hawl chhuak se;\nI par rimtui pawh hmun tinah leng velin,\nMi tinreng tan damna lo ni zel rawh se."
}