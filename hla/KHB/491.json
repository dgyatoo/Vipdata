{
  "no": "491",
  "title": "Lalpa sum ka ngainep a",
  "lyrics": "Lalpa sum ka ngainep a,\nRangkachak tangka nen;\nVanram chu ka thlang zawk e,\nA chhunga ka luh nan,\nI vanram lehkhabua\nA phek ropuiah chuan,\nKa Chhandamtu, min hrilh la,\nKa hming a chuang tawh em?\n\nKa hming a chuang tawh em,\nA phek ropuiah chuan?\nI vanram lehkhabuah,\nKa hming a chuang tawh em?\n\nLalpa, ka sual a tam a,\nLuipuia tiau zatin!\nChhandamtu, i thisen hi\nA tawk e, sil fai nan\nI thutiam ziak a ni a,\nLehkha ropuitein,\n\"I sual bawlhhlawh mah sela,\nKa tifai ang,\" a ti.\n\nAw, chu khawpui mawiah chuan,\nIn eng ropui a awm;\nChhandam mite thlarau chuan,\nPuan var ropui an sin;\nSualna a reh tawh ang a,\nThatna tichhetu chu;\nAngel ven khawpuiah khian,\nKa hming a chuang tawh em?"
}