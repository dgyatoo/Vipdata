{
  "title": "Ka lungchhia hi man pek kha hriain",
  "lyrics": "Ka lungchhia hi man pek kha hriain,\nHlim takin a lo lawm fo thin;\nPathian thu pek mawi leh a hmuhin;\nMi sual chhandam a hmuh pawhin;\nNunna petu chu an tithi a,\nThawhlehna ropui chu an phum;\nChatuanin remna a lo ni a,\nChungnung berin mihring a hum.\n\nKalvari tlangah a lo tuar a,\nMi sualte kara a awm khan;\nSawisatu thate a tichak a,\nAmah thing lera khenbeh nan;\nMi sualte leiba a pek laia,\nA Pa thupek tihmawi khan;\nPathian felna a lo eng mawi a,\nKhawngaih remnaah ka lo thiam.\n\nLalber leh Remtu ruang an phumin,\nKa thla, chu mi chu ngaihtuah la;\nAmahah leilung a her laiin,\nLeilungah amah an zalh a;\nAngel-ho fak ber a ingaitlawm,\nBoral tawh fate chhandam nan;\nTunah hian mawi leh berin a awm,\nLei mi zawng zawngin fak ila."
}
