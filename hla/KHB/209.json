{
  "title": "Thu mak ka sawi nin theih loh chu",
  "lyrics": "Thu mak ka sawi nin theih loh chu,\nKalvari chanchin a ni;\nEngtin nge Pathian Fa mal chu,\nMi sual ka tan a lo thih?\nKalvari tlang, Kalvari tlang  2\nKa ngaihtuah tawp hlei thei lo\n\nNangni, van angel thianghlim leh\nSerafim ropuite u,\nNi tin Lalpa rawngbawltu leh\nA duhzawng ti thinte u,\nKalvari tlang, Kalvari tlang  2\nChanchin min hrilh thei lawm ni\n\nAw ka thlarau, chu tlangah chuan\nChhun zanin va leng fo la,\nI Lalpa kraws lera awm chu,\nNungin i va hmu ang a.\nKalvari tlang, Kalvari tlang  2\nChanchin a lo hrilh ang che\n\nChhim leh hmar chhak leh thlanga mi,\nA ke bulah lo kun se;\nA pui apang, a lian a te,\nA hming fakin zai rawh se.\nKalvari-ah, Kalvari-ah 2\nAn tan a tuar tawh vangin."
}