{
  "no": "496",
  "title": "Pathian angchhung thianghlimah chuan",
  "lyrics": "Pathian angchhung thianghlimah chuan,\nThihna fate an chawl ang;\nMak an la ti hle ang tah chuan,\nHremhmun meia an chhuahna.\nPathian fakna,\nVanah a tawp tawh lo vang.\n\nSual laka a tlan vang khanin,\nChhandamtu Lalpa Isua;\nChatuan hmun nuam an thlen hunin,\nZaiin an fak fo vang a.\nTingtang tumte,\nVanah a tawp tawh lo vang.\n\nMihring thinlunga lut ngai lo,\nMit hmuh loh, benga hriat ngai loh,\nLalpan a hmangaihtute tan\nA buatsaih kha an chang ang.\nAn nunkhaw nawm,\nKumkhuain a zual zel ang.\n\nPathian hmaah puan var sinin,\nChhun zan zawmin an awm ang;\nRiltam, tuihal tuar tawh lovin,\nNuam zawng zawng an nei reng ang.\nHrehawm reng reng,\nChatuanin an tuar lo vang.\n\nJerusalem thar nuamah chuan,\nThih leh nat, lusun, thlaphan;\nMangan leh hah hre tawh lo chuan,\nAn ning lo'ng ennawm thlir fan.\nLalpa hmangaih,\nBang lovin an fak fo vang."
}