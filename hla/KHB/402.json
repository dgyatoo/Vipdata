{
  "no": "402",
  "title": "Ral kap anga kalin",
  "lyrics": "Ral kap anga kalin,\nPathian mite u;\nIn hmaa Lal Isua\nEnin kal rawh u.\nKan Lal Kristan hmelma\nBei turin min hruai,\nHma lam pan chung zelin,\nA puanzar en r'u.\n\nRal kap anga kalin,\nPathian mite u,\nIn hmaa Lal Isua\nEnin kal rawh u.\n\nIsua hming kan lamin,\nRamhuaiho an tlan;\nKristian sipaite u,\nI hneh zel ang u,\nPathian kan fak hunin,\nHremhmun a nghing ang;\nUnaute u, auvin\nHla sa ring rawh u.\n\nSipai rual lian tak ang,\nKohhhranho an awm;\nMi thianghlimte hniakhung,\nTunah kan zui mek.\nRam tinah kan awm na,\nPumkhat kan ni a;\nKan rin, kan beisei, kan\nHmangaih a in ang.\n\nLallukhum leh thutphah\nA boral thei e,\nHnam lal thei mah sela,\nAn tlawm thei bawk e.\nNimahsela, Krista\nKohhranho an lal,\nPathian thu avangin\nRamhuaiho an tlawm.\n\nKhawvel mi zawng zawngin,\nMin zawm ve rawh u;\nHnehna hla chu sain\nMin aupui rawh u.\nRopuina leh fakna,\nKan Lalber hnenah,\nChawimawina hla sain,\nLei leh van zai se."
}