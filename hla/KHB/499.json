{
  "no": "499",
  "title": "Ram ni eng tak chu a awm a",
  "lyrics": "Ram ni eng tak chu a awm a,\nVanram eng takah chuan;\nRam ni tla ngai tawh lova kha,\nChhandamtu eng a ni.\n\nIsua kraws kan put chuanin,\nLallukhum kan chang ang;\nChumi ram kan thlen hunin,\nChatuanin kan eng reng ang.\n\nChu ramah chuan muanna a awm,\nThihna lui piahah chuan;\nHlauhawm zawng zwang kiannaah chuan,\nTah chuan kan ro a awm.\n\nIn a awm, in ropui tak chu,\nVan Lalpa awmna chu;\nHeta kan hmangaih fote khan,\nKhitah min lo lawm ang.\n\nHe khawvel buaina hlauhawm hi,\nRang taka pelh ka duh;\nKhitah mi thianghlimte pawlin,\nThihna a awm tawh lo vang"
}