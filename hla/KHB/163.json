{
  "title": "Sualin bo mah ila",
  "lyrics": "Sualin bo mah ila,\nTu dang ka thlang chuang lo;\nKa dam chhan ber ka lo hre lo,\nLalpa, min ngaidam rawh.\n\nI zahngaihna ringin,\nI angchhung ka rawn zawng;\nI khawngaih ban vuanin,\nI ngaihdamna ka dil a che,\nLalpa, mi ngaidam rawh.\n\nEng zata tam nge ni?\nEng chena ril nge ni?\nKa sual zungzam ka chhui phak lo,\nLalpa, mi ngaidam rawh.\n\nEng vanga tuar nge maw?\nTu tana fam nge maw?\nKa sual kaidum sil faina chuan,\nPathian thisen a bua.\n\nKa thla chau a chawl ta,\nI thisen luangah chuan;\nI ropui dawn mang e,\nI chhandamna hmun ralmuanga\nKa chawl kumkhua tur chu."
}
