{
  "no": "275",
  "title": "Isu ka thla hmangaihtu",
  "doh": "Eâ™­",
  "lyrics": "Isu ka thla hmangaihtu,\nI hnenah min hruai zel rawh;\nThlemna a lo hnaih laiin,\nNangin min chawi sang langin,\nKa Chhandamtu, min hruai la,\nChatuan hmunah min thlen la;\nThlemnaah min humhim rawh,\nNangin ka thlarau nei rawh.\n\nKa chhandamtu ber i ni,\nKa thlarau Tlantu i ni;\nAw Isu, min kalsan suh,\nMin tungdingin min pui rawh.\nNangmah chauh ring thei turin,\nKa thih hun ni thleng pawhin;\nKa Lalpa, min hruai zel rawh,\nI vanram min thlentir rawh.\n\nAw Isu, i hnenah chauh,\nKa duh zawng zawng ka hmu ta;\nChau leh tlute tungdingin,\nMitdel, damlo tidam la,\nMi tak leh thianghlim i ni,\nKei erawh bawlhhlawh ka ni;\nSual tinrengin min bawm e,\nNang, khawngaihin i khat e.\n\nKa sual bawlhhlawh khuh turin,\nI khawngaihna a tawk e;\nTuikhur hlu chu luantir la,\nChumi chuan min tleng fai rawh.\nNang, tuikhur hlu chu i ni,\nKa duh tawk mi intir la,\nKa thinlungah lo put la,\nChatuan thlengin luang che."
}