{
  "no": "287",
  "title": "Lal Isu ka puma fai zawh ka duh e",
  "lyrics": "Lal Isu, ka puma fai zawh ka duh e, \nKa thinlung chhunga awmah ka duh a che; \nMilem zawng zawng leh hmelma zawng tichhuak la, \nTunah mi sil la, vur aiin ka var ang.\n\nVur ai pawhin ka var zawk ngei ang, \nMin sil la, vur aiin ka var ang; \nTunah min sil la, vur aiin ka var ang.\n\nLal Isu, bawlhhlawh eng mah awm phal suh la, \nI thisenin kaidum zawng zawng silfai rawh; \nSil faina chu engkim aiin ka ngaihlu, /\nTunah min sil la, vur aiin ka var ang.\n\nLalpa, van thutthleng atangin min en la, \nTun hnuah intheihnghilh turin min pui la; \nI hma lo chu ka hma ka sial tawh loh nan, \nTunah min sil la, vur aiin ka var ang.\n\nLalpa, tihtakzetin hei hi ka dil che, \nI kraws tuarna bualah tunah ka nghak che, \nRinnain ka hmu, i thisen hlu luang chu, \nTunah min sil la, vur aiin ka var ang.\n\nLal Isu, rei tak ka nghah che hi i hria, \nKa chhunga awmin rilru thar min siam la, \nNangmah zawngtute Nangin i hnar ngai lo, \nTunah min sil la, vur aiin ka var ang."
}