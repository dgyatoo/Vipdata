{
  "no": "509",
  "title": "Dam lai khawvelah hian lungawina kim reng ka hmu lo va",
  "phuahtu": "F.C. Thanzawna",
  "khb": "509",
  "doh": "Eâ™­",
  "lyrics": "Dam lai khawvelah hian lungawina kim reng ka hmu lo va,\nManganna leh buaina, harsatnaten ni tin min bawm;\nMahse, min hmangaihtu'n ka manganna a hria,\nMin thlahthlam ngai reng reng lo vang.\n\nChhandamtu min hruai zel rawh,\nDam lai thlaler hmun khawharah;\nSual vanga hliam tuarin, chauh chang ni awm mah se,\nI hnung zui zel hi ka duhsam ber a ni,\nKa thlahthlam phal tawh ngai lo vang.\n\nMin hmangaihtu Lalpa, Nang lo chu tu dang nge ka belh ang?\nLungngaihna zan thimah hruaitu i ni, eng lai pawhin;\nI tan rinawm lovin phatsan thin mah ila,\nMin hnar mai bik suh ang che aw.\n\nKrista hmangaihtuten lungawina leh muanna chu an chang,\nRinnain an kal zel, ramte an la kir an rel lo;\nKei pawh rinnaa dinga ral thei turin,\nThlarauvin min hruai zel ang che."
}