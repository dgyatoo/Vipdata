{
  "no": "257",
  "title": "Aw hmangaihna min thlah lotu",
  "lyrics": "Aw hmangaihna, min thlah lotu,\nNangmahah ka thla chau a chawl;\nKa pe kir che ka nun bat chu,\nTin, i thuknaah a luang ang;\nNgahin a khat zual ang.\n\nAw Eng, ram tina min entu,\nKa meichher chuai hi ka pe che;\nMawi takin a eng chhuak leh ta,\nTin, i ni engah ka awm ang;\nA eng lehzual fo vang.\n\nAw Lawmna, tuara mi zawngtu,\nThinlung ka khar hnan lo vang che;\nKhaw dura chhimbal zam angin,\nHrehawmah i thutiam ka hria;\nTah loh tuk a ni ang.\n\nAw Kraws, nang, kei mi chawisangtu,\nKa tlansan ngam tawp lo vang che;\nKa phum ang dam lai ropuina,\nLei pangpar a to chhuak ang chu,\nKumkhaw nun a ni ang."
}