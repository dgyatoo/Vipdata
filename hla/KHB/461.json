{
  "no": "461",
  "title": "Khita van hmun nuamah khian tlante an zai",
  "key": "C",
  "lyrics": "Khita van hmun nuamah khian tlante an zai,\nAn Lalpa hmaah an lallukhumte dahin,\nKhawvel lungngaihna leh buaina an pel ta;\nMi thianghlimten chhandamna hla thar an sa.\n\nBeramno fakin, hmana Kalvari-a thi kha,\nBeramno fakin, chatuan atan nung leha chu.\n\nAw, hmangaihna hla mak tak a lo kim ta!\nRimtui, rangkachak berhbu a lo khat ta,\nLalpa thihna leh thawhlehna avangin,\nPathian hnenah chatuanin ro kan rel ang.\n\nBeramno thisena inbual chauh lo chuan,\nChu hla thar chu tu man an sa thei lo vang;\nSual ata Chhandamtu'n min tleng fai tawh chuan,\nTunah lawm hla ropui takin i rem ang."
}