{
  "no": "243",
  "title": "Chhandamtu aw mawi tak chu kan hria ang",
  "lyrics": "Chhandamtu aw mawi tak chu kan hria ang,\nNgai r'u, a lo kal dawn;\nZanlaiah leh thim hnuaiah lo engin,\nKan inrin loh leh kan mutthilh laiin,\nA aw chuai lo, mawi tak chu kan hria ang,\nNgai r'u, a lo kal dawn.\n\nAw, inpeih r'u, a lo kal dawn e,\nAw, inpeih r'u, a lo kal dawn e;\nChhunah emaw, tlaiah emaw,\nZanah emaw, zingah emaw;\nAw, inpeih r'u, aw, inpeih r'u,\nMoneitu chu a lo kal dawn e.\n\nA aw in hriat chuan lo kal thuai ula,\nNgai r'u, a lo kal dawn.\nChumi hunah chuan amah kan pawl ang,\nKhawvel nun reng hi kan ngai tawh lo vang,\nThlarau chatuan chawlhna kan chang tawh ang,\nA lo kal thuai dawn e.\n\nUnaute u, in khawnvar chhi eng r'u,\nLeilung hi ngui mah se,\nMoneitu chu a lo kal thuai dawn e,\nAmah pan la, rei rial lul suh ang che;\nKhua a var ang a, a aw in hria ang,\nA lo kal dawn si a.\n\nNang, i rin loh chuan ring ve thuai langin,\nA lo kal ngei dawn e,\nAmah a lo kalin kawng an khar ang,\n'Min hawn r'u,' tiin an la dil ang a,\nA tlai lutuk ang e, aw ring mai rawh,\nA lo kal dawn si a.\n\nTawngtaiin hun lo thleng tur i nghak ang.\nNgai r'u a lo kal dawn;\nAw, kan dam lai ni hi a ral hmain\nLeh kan thlarau tan kan thawh theih laiin,\nChumi hun atan tunah inpeih r'u,\nNgai r'u, a lo kal dawn."
}