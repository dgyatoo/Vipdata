{
  "no": "306",
  "title": "Thlarau Thianghlim thuro nunnem",
  "phuahtu": "Khawlkunga",
  "doh": "Aâ™­",
  "lyrics": "Thlarau Thianghlim thuro nunnem\nLo leng leh la kan ngai che\nRawn tiharh leh ang che mipui chaute\nMual liam lovin lo kir leh rawh\n\nAw kan ngai a che Thlarau nunnem\nNangmah lovin mipuiten kawng an bo\nHruai leh ang che aw Varparharsi\nZion lawmna kawng thianghlimah\nNgai teh Lalpa I tlan saten\nAn chatuan kawng an bo ve\nLei berampute hian an hruai thei lo\nEngtin nge ni ang le Lalpa\n\nThlarau Thianghlim Nang I awm chuan\nKhawvel lungngaih a nem thin\nSual thlipui leh buaina ral lian mah se\nI hming fakin ka zai ang e\n\nIsu nunnem lo rum leh rawh\nLungngai taka I tuarna\nHriattir ang che aw I hlinglukhum nen\nI thlaphanna mak tan nen chuan"
}