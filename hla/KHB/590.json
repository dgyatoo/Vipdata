{
  "no": "590",
  "title": "Khawvel suala bo hnu tlan chhuak leh turin",
  "lyrics": "Khawvel suala bo hnu tlan chhuak leh turin,\nPathianin a Fapa mal neih chhun min pe;\nA tlan sa, suala boten nunna kawng an hriat theih nan,\nThilpeka rawngbawl turin Lalpan min ko.\n\nPe rawh u, tichuan, pekin in awm ang,\nPekah Pathian i hnehnan thei lo vang;\nPathianin mihring lei a ba ngai lo,\nMalsawmna hnar a lo ni si.\n\nRingtute u, thupek khauh tak mai kan hmu,\n\"Kal ula, Chanchin Tha hril rawh u,\" a ti.\nKal chhuak thei lote pawhin, mawhphurhna lian tak kan nei,\nThilpeka rawngbawl turin Lalpan min ko.\n\nRingtute u, khawnge ro in khawl khawm dawn?\nThlarau bova i khawl khawm chu i hum ang;\nRinnaa i pek tur chu Lalpan a nghak reng a ni,\n\"Eng zatah nge min rin ngam dawn le?\" a ti.\n\nKa lo hre ta Lalpa, i sawmna aw hi,\nKristian tin missionary atan min ko;\nKa hlan che, ka neih zawng leh ka taksa, ka nunna nen,\nI ta ka ni, thisenin min lei tawh si."
}