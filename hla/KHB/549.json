{
  "no": "549",
  "title": "Naupang tete chhandamna thu hriltu an ni thei ang",
  "lyrics": "Naupang tete chhandamna thu hriltu an ni thei ang,\nKan tlantu leh a kraws put chu an hril vel thei ang;\nHla taka mi tam takte rilru chu tilawm turin,\nPathian tan thil pein Baibul an thawn thei a ni.\n\nNaupang tete Chhandamna hriltu an ni thei,\nAn chhandamtu hmangaihna,\nNaupang tete Chhandamna hriltu an ni thei,\nVan in khi an kawhhmuh thei.\n\nNaupang teten Lalpa hnaah tihtur pawimawh an nei,\nLungngaihna leh buaina, hlimnain an tireh thei;\nThinlung ngui leh chau tak, lungngaia rumte hnenah chuan,\nNi eng mawi tak angin thu ngilnei tak ansawi thei.\n\nNaupang tete Chhandamtu thutiamah an tel si a,\nA khawngaihna, malsawmna chu an chang thuai thei ang;\nAnmahni chu ngun takin a veng fo thin a, vana\nAn vantirhkohten Pa hmel an hmu fo tih min hrilh."
}