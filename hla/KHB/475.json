{
  "no": "475",
  "title": "Jordan lui kamah ka ding a",
  "lyrics": "Jordan lui kamah ka ding a,\nNghakhlel takin ka thlir;\nKanan ram nuam lam chu ka thlir,\nKa chatuan hmun tur chu.\n\nNakinah chu ram nuamah kan chawl ang,\nLui ral lehlam mawi takah chuanin;\nBeramno fakin hla mawi tak chu kan sa ang,\nIsua hnena cheng reng turin.\n\nChu ram mawi tak chungah chuanin,\nChatuan eng chu a awm;\nKan Lalpa Isuan ro a rel,\nThimna a awm tawh lo.\n\nEng tikah nge ka thlen ve ang,\nChu ram mawi leh nuam chu;\nKan Pa hmel duhawm leh lawmawm,\nEng tik nge ka hmuh ang?\n\nKa rilru lawmin a lo khat,\nLeiah ka cheng rei lo'ng;\nJordan tuipui fawn vel mah se,\nHim takin ka kai ang."
}