{
  "title": "Khawvel thim en tura chu",
  "lyrics": "Khawvel thim en tura chu,\nHmangaih puannem sinin;\nBethlehem tlang khawharah,\nChun riang Mari chawiin,\nInngaitlawm leh hreawm huamin,\nKan tan a lo piang ta.\n\nI chawimawi ang Lal Krista chu,\nKan tan a lo piang a,\nHmanah miten lawm lo mah se,\nKeinin i lawm ang u;\nKan neih zawng nen a lo pianna,\nBethlehem i pan ang.\n\nRinna thlain va lengin,\nBethlehem chuan ila;\nVa fang ila, Lal Isua,\nKan tan a pianna hmun;\nChuta berampute nen chuan,\nFak hla kan rem ve nan.\n\nFakna zairi chuan a fan,\nBethlehem tlang khawhar;\nAw Lal Isu, tunah hian,\nKa thinglung fan ve la;\nChutin ka fakna hla ve chuan,\nRimtui a chhuah ve nan.\n\nHmangaihtu Lal, lo leng la,\nKa thinlung rawn luah la,\nKeimahah Nang lo cheng la,\nKa mit min tih var la;\nTin, Bethlehem nau lo piang chu,\nKa lo hmu fiah thei ang."
}
