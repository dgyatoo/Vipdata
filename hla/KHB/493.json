{
  "no": "493",
  "title": "Dam lai tuipui fawn piah lamah chuanin",
  "phuahtu": "C.Z. Huala",
  "lyrics": "Dam lai tuipui fawn piah lamah chuanin,\nKa lungkham ram eng mawi chu a awm,\nKa nghakhlel em e, Chhandamtu hova\nLen za hun tur, lenrual duhte nen.\n\nMin thlen ang che, ka Lalpa duhawm,\nLili par vulna, i hmun mawi chu;\nAw engtik nge maw ka thlen ve dawn,\nChhandamtu hmun tiam then loh ram chu?\n\nKa ngai zual thin Lalpa, lungngaih niah,\nRinin min thlir tir la, chu ram chu;\nAw, lo mawi zual la ka thinlung chhungah,\nTin, ka bang ang, lungngaih ka tah chu.\n\nTunah khian min nghak e ka lungduhten,\nChhandamtu lenna Zion-ah chuan;\nAw engtikah nge ka han thlen ve ang?\nChung chu ka zaipui ang, then loh na.\n\nMin lo kai ang che, aw ka Chhandamtu,\nKa rumna thlaler atang hianin;\nKa pan zel ang Beramno Lal lenna,\nAw, then lohna ram, chatuan pialral."
}