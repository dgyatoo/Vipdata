{
  "title": "Kalvaria hmangaih lo lang kha",
  "lyrics": "Kalvaria hmangaih lo lang kha,\nThangthar zelah an hril ang;\nChatuan pawhin a daih dawn lo,\nChawimawi tawk chauh mai a tan.\n\nVan hla zingahte hian hei hi,\nLar ber a ni lo thei lo;\nTingtang thianghlim titul ber chu,\nHe thil hlu fak a ni fo.\n\nBeramno thisen thih theih mak,\nThlarau tlan chhuah a natzia;\nSeraf aw nem phak ai pawhin,\nA la sang thin a ni a.\n\nThangthar tiau zat ral hnu pawh khian,\nFak hla hi tan ang a ni;\nEnnawm mak thar, a thi hlu-an\nA lang zel ang, a thuk si.\n\nChatuanin a inpek hlut zia,\nHrilh fiah zawh rual a ni lo;\nNgaih phak loh hun hnuin hei hi\nThar a la ni, eng tik pawh.\n\nAw mawi chhiar sen loh nei ila,\nFak tawk ka inring lo va;\nKa aw neih chhun lo mawi tawp se\nKa tih hle hi, chawimawi nan."
}
