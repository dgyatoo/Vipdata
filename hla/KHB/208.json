{
  "title": "Lalpa krawsa i tuar natzia",
  "lyrics": "Lalpa, kraws-a i tuar natzia,\nEn turin ka lo kal;\nI kraws tuarna lam chu panin,\nNi tin ka lo kal e.\n'Khaw nge ka Lalpa thihna chu,\nThlarau nunna tuikhur hlu chu;\nKa Chhandamtu thihna hmun chu;\nTiin ka rawn pan e.\n\nChu chu khawngaihna hmun a ni,\nA thisen avang khan;\nKa thlarau nunna chaw a ni,\nI thisen hlu luang chu.\nRinna chauhvin ka hmu thei che,\nAw Isu, Nang min hmangaihtu,\nNangmahah ka inkhengbet ang,\nKa bo thin tawh loh nan.\n\nTawngtaia ka beiseinain,\nAw Lalpa, ka lo kal;\nKhawngaihna thuk i nih avangin,\nLalpa, ka pan ngam che.\nThawkrimte i chawlhtir dawn a,\nI lawmna chan fo beiseiin;\nI lallukhum chu khum turin,\nKa lo kal hnai zel e.\n\nKalvari tlang saw thlir teh u,\nThing anchhedawnga saw;\nKa Lalpa chu an khai kang a,\nHrehawmin a khat vel.\n\"Ka Pa, ka Pa,\" tiin a au,\n\"Engah nge min kalsan?\" a ti;\nKan tan sawiti kauvin a tuar,\nA tan kan tuar ang em?"
}