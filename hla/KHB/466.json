{
  "no": "466",
  "title": "Thihna lui piahah khawpui mawi tak chu a awm",
  "lyrics": "Thihna lui piahah khawpui mawi tak chu a awm,\nA ropui zia sawi hleih theih loh kha;\nChutah ni tlak leh zan thim a awm tawh ngai lo,\nChu khawpui mawi leh nuam takah chuan.\n\nRam ni tlakna ngai loh, chatuana engah chuan,\nMi thianghlimten an Chhandamtu an fak fo thin;\nChu khawpui mawi leh nuam takah chuan.\n\nChuta kan Lalber, kan Chhandamtu duh tak chu,\nRingtuten lawm takin an hmu ang;\nChatuanin van arsite ang khian an eng ang,\nChu khawpui mawi leh nuam takah chuan.\n\nKraws bual mi tin thlarau kan rawn hruaite chu,\nBeramno huanga kan khungte chu;\nKan lallukhum timawitu an lo ni ang a,\nChu khawpui mawi leh nuam takah chuan."
}