{
  "no": "555",
  "title": "Hringmi hun hi tui luang angin",
  "lyrics": "Hringmi hun hi tui luang angin,\nA her liam zel ni tinin;\nHringnun thawhrimna chawlhsanin,\nChatuan innuam kan thleng dawn.\n\nHringmi hun tui luang ang a liam zel e,\nKir zai rel lovin a her liam zel;\nKan pan mek, chatuan inmawi nuam lam chu,\nHring mi hun tui luang angin a liam zel.\n\nDam chhung nun kawng chhuk chho zawngleh\nHlim leh lungngaih ni zawngte,\nNuih leh tah hunte hmang zovin,\nThihna luipui kan kai ang.\n\nNun kawng dika min hruai turin,\nLalpa ring tlat zel ang u;\nKawng bumboh leh raltiah pawh,\nBo lovin min hruai zel ang.\n\nHringnun lamtluang thui tak zawhin,\nPakhat zelin kan pek dawn;\nKan tlansiakna kan zawh hunin,\nChatuan in nuam kan lut ang."
}