{
  "no": "486",
  "title": "A ral mek lei ninawm hi",
  "lyrics": "A ral mek lei ninawm hi,\nVan nuam a lang dawn ta;\nKa rum thin chu ram thlirin,\nLo lang tur ram mawi chu.\nLei, zan angin thim mah se,\nRopuina en vel ram;\nA hnai mek rangka tual,\nImanuel ram khi.\n\nAw, Isu, tuikhur i ni,\nHmangaihna tuipui zau;\nKa tem thin he leiah hian,\nVanah a zual zawk chu.\nHmangaihna tuifinriatah,\nKa cheng ang i zarah;\nVan ropuina kima khat,\nImanuel ramah.\n\nKa hmangaih van roreltu'n,\n'Ka ta i ni' min ti;\nSual rethei hmun nei lo tan,\nA phal van Lal in khi.\nZo ka tum ve i zar chu,\nChatuan hmun dang a vang;\nRam ni tla lo, Beramno\nEn vel ram lo chu.\n\nMovin moneitu hmel chauh,\nA thlir angin kei pawh;\nHmuh ka chak khawpui aiin,\nHmangaihna Lal hmel chu,\nChan tur lallukhum aiin,\nKa ngaihlu Petu chu;\nKhaw ropuina chhan ber chu,\nBeramno a ni.\n\nVan Lal Fa zahngaihna chuan,\nLei hmun pawh a tilawm;\nLungngaihhna thleng fo thin hi,\nHmangaihnain a hnem.\nFak zual rawh u, Lalpa chu,\nKan phu loh lalthuthleng,\nMin chantir, chhimbal zam vel,\nSalem kulh chhung khi."
}