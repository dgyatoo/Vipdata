{
  "title": "Aw zan thianghlim mawi takin arsi an eng",
  "lyrics": "Aw, zan thianghlim, mawi takin arsi an eng,\nKan Chhandamtu Krista lo piannaah;\nRei tak khawvel sual leh thimhnuaia leng tawh,\nTunah thlamuanna ropui a thleng ta;\nBeiseina tharin khawvel lawmin a khat,\nNi ropui leh lawmawm a eng tan ta,\nChibai bukin, aw, van angel thu ngai r'u,\nAw, zan duhawm, Lal Krista pian hun chu;\nAw, zan thianghlim, aw, zan, aw, zan thianghlim.\n\nRan in tlawmah Chhandamtu zalna hmun chu,\nThinlung lawmin rinna eng chuan min thlen;\nHruaitu chungtiang siar ropui eng mawi chuan,\nKhawchhak mi fingte kawng a rawn hruai a,\nLalberte Lalber chu ranthlengah a zal;\nLungngaih, mangan lai thian rinawm ber chu;\nKan chak lohna lai leh mamawh zawngte a hria,\nChibai bukin Lalber chu chawimawi r'u,\nChibai bukin Lalber chu chawimawi r'u.\n\nInhmangaih tawn turin min zirtir thin kha\nA thupek chu hmangaihna leh remna;\nSual phuarte leh riangvaite chhan chhuak zelin,\nA hmingin sual hnehchhiahnate a bo;\nA hming thianghlim leh ropui ta chu fakin,\nLawmna hla mawi chu kan sa rual ang a;\nLal Krista chu chatuana Lalber a ni,\nA thiltihtheih leh a ropuina chu,\nChatuan, chatuan, chatuana zual zel tur."
}
