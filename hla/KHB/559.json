{
  "no": "559",
  "title": "Aw Pathian i khawngaihna",
  "lyrics": "Aw Pathian, i khawngaihna,\nKan hmu e, kan hmu e;\nKum bul ata tawp thlengin,\nKan hmu e.\n\nKan inah leh ram dangah,\nA chhun a zan, kumkhuain;\nNangin min veng reng thin a,\nKan lawm e, kan lawm e;\nKan ram, kan hnam, kan vaiin,\nKan vaiin.\n\nKum thar hi a lo thlenin,\nKan lawm ang, kan lawm ang;\nA tawp thlengin min hruai la,\nKan lawm an g.\nHlauhawmah leh kan mangan\nZanah, 'I thu' kan ti ang;\nVan kawngah min awmpui ang;\nI thatna chhiar seng lovin,\nKan lawm ang.\n\nKan dam lai mumang angin,\nA ral ang, a ral ang;\nKan nun tui luang ang a ni,\nA ral ang.\nKum, thla leh ni an kir lo,\nThal kah a lo let hek lo,\nKan tih tur kan ti thei lo,\nA pawi ang, a pawi ang;\nNgaihtuah ni a lo thleng dawn\nA pawi ang.\n\nLalpain a thawh angin\nKan bei ang, kan bei ang;\nNi tinin chawimawi turin,\nKan bei ang.\nLalber a lo kal hunin,\nTih tur kan zawh avangin;\nLawmman hmu tur kan nihin,\nKan lawm ang, kan lawm ang;\nLalpa rama lut turin,\nKan lawm ang."
}