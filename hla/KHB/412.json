{
    "no": "412",
    "title": "Ka ralthuamna ka dah ngam lo",
    "lyrics": "Ka ralthuamna ka dah ngam lo,\nAw, ka chenna raltitna hmun;\nNi tin thlemtu chuan min do thin,\nAw, ka Tlantui chu phatsan turin.\n\nAw, min thuam la, Immanuel,\nI thlarauvin min thuam ang che;\nHe khawvel sual thim kulhpui hi,\nI tan ka do leh ang e.\n\nChau leh ngui taka ka awmin,\nI tan zam hmel ka put pawhin,\nDotute tana lallukhum,\nAw, i tiam kha min hrilh nawn leh rawh.\n\nAw, han thlir teh, ka Chhandamtu,\nI thisena i tlan sate,\nHe khawvel sual thim kulh chhungah,\nAw, an tang Lalpa, chhiar sen lohte.\n\nNangin min puih leh hmelmate,\nKa hneh ang i thisen zarah;\nI chatuan ro luahpui turin,\nAw, sual bawih ata ka hruai chhhuak ang.\n\nNakinah khua a var hunin,\nKa chhandamtu chu ka hmu ang;\nChutah ralthuam ka dah tawh ang,\nAw, puan var ropui mi sintir ang."
}