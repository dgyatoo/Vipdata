{
    "no": "413",
    "title": "Dam lai tuipuiah ka thlarau a vakvai",
    "lyrics": "Dam lai tuipuiah ka thlarau a vakvai,\nSual rit phur leh hrehawm takin;\nMin pan rawh, tia kohna aw nem hriain,\nLawng chawlhna hmun chu ka thleng ta.\n\nLawng chawlhnaah chuan ka thlarau a chawl ta,\nTuipuiah ka kir tawh lo'ng;\nThlipuite hrangin tuipui fawn vel mah se,\nIsuaah ka him reng a ni.\n\nKhawngaiha min pawmtu hnenah ka inpe,\nA thu chu ka lo ring ta a;\nSual kawlte a tla, chawlhna hmun ka thleng ta,\nLawng chawlhna chu Lalpa a ni.\n\nLalpa min tihdam china ka hla duh ber,\nIsua chanchin mawi hi a ni;\nA duh apiangte Chhandamtu a ni,\nLawng chawlhnaa chawl duhte tan.\n\nHaw rawh, Chhandamtu'n a nghak reng a che,\nAman a lo chhandam ang che;\nLawng chawlhnaah chuan i thlarau rawn thlen la,\n'Ka duh tak ka thleng ta,' tiin."
}