{
  "no": "527",
  "title": "Van ropuina kalsanin boralte min zawng turin",
  "phuahtu": "Rev. H. Lengluta",
  "khb": "527",
  "doh": "G",
  "lyrics": "Van ropuina kalsanin, boralte min zawng turin,\nLei leh vana Lalberchu, a thil siama lo changin;\nChanchin Tha a rawn thlen ta, khawvel dam lehna turin,\nThihna rapthlak chu tuarin, kan tan a tho leh ta e.\n\nHmangaih Lalpa, khawngaihna rawngbawl hna hi,\nKeini ringtute kovah i nghat ta si;\nSual bawiha tangte an chhuah theihna tur hi,\nIsua Krista thil tum ber a lo ni e.\n\nVan angel-hote pawhin an hrethiam lo a thuk si,\nBoralte min zawng tura van Lalber a lo fam hi;\nA thukzia leh a zauzia, khawvelah puan darh an chak,\nMahse, hmangaih Lalpa chuan, 'Tlan saten puang se,' a ti.\n\nLalpa kohna aw ka hria, 'Tute nge ka tan kal ang,\nThisen hlua tlan sate ka hnena rawn hruai turin?'\n'Keiheta hi ka awm e, min tir ve ta che Lalpa,\nI tan chauh min hmang ve rawh,' tiin kan chhang thei dawn em?\n\nChanchin Tha rawngbawl hna hi, van Lalber thupek a ni,\nChawl hman rual kan ni lo ve, chawlhna nuam kan thlen hma chuan,\nTlan sate i harh ang u, thlarau bo chhandam turin,\nKan thawhrimna zawng zawng hi, kan seng leh vek dawn a ni."
}