{
  "no": "578",
  "title": "Hmanah Eden huan thianghlim hmun mawi leh nuam takah khan",
  "doh": "E",
  "lyrics": "Hmanah Eden huan thianghlim, hmun mawi leh nuam takah khan,\nThlahtu bul Evi leh Adama chu;\nChung Pathian ruat ang zelin,\nNupa tuak khat lo changin pumkhatah an insiam.\n\nHlim takin i lawmpui ang u,\nKan unaute nupa hi;\nPathianin malsawmin hualhim zel rawh se,\nAn khawvel dam lai ni a ral hma loh chuan.\n\nChung Pathian bahsam suihin pumkhatah an lo insiam,\nLal hmaah then loh biahthu an intiam;\nChutin Pa duhzawng angin,\nLungngaih leh lawm lai pawhin an thutiam hi nghet se.\n\nLalpa, kan kawltir a che, kan unaute nupa hi,\nDam lai ro hlu malsawmna pe ang che;\nAn tan ni angin eng la,\nAn dam lai ni liam hunin i hnenah hruai ang che."
}