{
  "no": "526",
  "title": "Zan a lo thleng mek e muang lovin bei ru",
  "phuahtu": "Dr. Ramdinthara Sailo",
  "khb": "526",
  "doh": "C",
  "lyrics": "Zan alo thleng mek e, muang lovin bei r'u,\nZam lovin sual ral chu do zel r'u'\nDak la han thlir vel teh, lanu val rualte,\nSualna turin fam a chantir e.\n\nHnehna puang chhuak rawh u, Lal Isua hmachhuanin,\nBoral mekte chhanchhuak thuai rawh u;\nKan hneh ngei dawn a ni, sual thiltihtheihna chu,\nKan hneh ang hnehtu Pathian vangin.\n\nThlir la kan Zoram hi aw, a pawi ngei e,\nKil tinah sual ral a hrang zual e.\nHarh a hun tawh em e, Lal sipai rualte,\nHnehna hla nen ram i la ang u.\n\nHe khawvel thim zinga eng atan min tir,\nHlau lovin sual thim i tawn ang u;\nKan Pathian hrin chuan khawvel a ngam zel si,\nRinnain hnehna chu kan chang dawn."
}