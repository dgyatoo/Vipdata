{
  "no": "511",
  "title": "Hun kha leh chen min kaihruaitu",
  "phuahtu": "Lalruali",
  "khb": "511",
  "doh": "D",
  "lyrics": "Hun kha leh chen min kaihruaitu\nHre lo hian maw ka lo vakvai;\nSual thim zingah hlimna zawngin,\nKa thla tuihalin a chau va.\n\nAw, min hruai la, aw, min kai rawh,\nKhawngaih thahrui, ka ngai em che;\nBo hmang ka ni, aw ka Lalpa,\nKeimah mai chuan ka kal thiam lo.\n\nKa zinna ram kawng chhuk chhovah,\nThlemna thlipui an hrang lua e;\nPen khat pawh ka kal thiam nem maw,\nThlaler ram ro ka pelh hma chuan.\n\nLungchhir mittui tla chung hianin,\nTunah Lalpa, ka lo kir e;\nKhawngaih banin min kuangkuah la,\nKa thla muangin min chawlhtir rawh.\n\nHmangaih aw nemin min chhem a,\nLalpa, Nang ngei ka rochan chu;\nA va hlu em kei ka tan chuan!\nKa nun zawng hi i ta a ni."
}