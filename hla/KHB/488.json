{
  "no": "488",
  "title": "Chhandamtu hmangaihna leh chhanhimnain",
  "lyrics": "Chhandamtu hmangaihna leh chhanhimnain,\nLuikawr thimahte chuan ka kal zel ang a;\nA beram ven tiangte chuan min thlamuan a,\n\"Ka kalsan tawp lo vang che,\" a ti.\n\nThihna lui chu, thihna lui chu,\nThihna luikawr thimah chuan kal mah ila,\nJordan lui fawn vel chu ka hlau lo vang a,\nChutah chuan muanna a awm ka hria.\n\nChu luikawr thim hlauhawm chu ka kai hunin,\nKhawvel buai leh lungngaihna ka pelh hunin,\nKa Lalpa duhawm tak chuan min lo lawm ang,\nChutah chuan ka lungngai tawh lo vang.\n\nThihna luikawr thimah chuan kal mah ila,\nZing eng ropui tak chu ka han hmu ang a;\nChumi hmun nuamah chuan hmangaihten min nghak,\nLui ral mawi takah chuan ka tawk ang.\n\nAw Lalpa, luikawr thim chu min hruai kai la,\nNangma hniakhnung zuiin ka kal zel ang a;\nKa hlauhna hmunahte chuan min hruai zel la,\nChu ram mawi nuam tak chu min thlen la."
}