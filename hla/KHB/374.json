{
  "no": "374",
  "title": "Lui kawr thuk thim leh zan thim tak ata chu",
  "lyrics": "Lui kawr thuk thim leh zan thim tak ata chu,\nSual thuk tak ata, ka thlarau, lo kir la;\nChatuan nunna eng lam hi lo hawi langin,\n\"Ka theihnghilh lo vang che,\" Lal Isuan a ti.\n\n\"Ka theihnghilh lo'ng che i dam chhungin,\nKutin ka chelh tlat che, ka thupek hi ringhlek suh;\nKa theihnghilh lo'ng che dam chhungin,\nI Tlantu ka ni, ka veng zel ang,\" a ti.\n\nKhawvel thimna leh chhumten min khuh laiin,\nA hmangaihna leh ngilneih ka ringhlel thin;\nTunah Kalvaria a hmangaih ka hriatin,\nAmah lo chu himna reng a awm lo ve.\n\nBeisei em emin Lalpa, ka lo kal e,\nFak leh lawm hla sain i hnen lam ka pan;\nLei thian ata van Lal fa ni zawk turin,\nIsu, min ko fo la, i van inah khian.\n\nVan hmun ropui rangkachak khi thlir zelin,\nMangang leh hlau leh buai leh khur chung pawhin;\nMalsawmna hlu leh hahchawlhna i hmu ang,\nI chatuan hmun van\nkhi en reng zel mai rawh."
}