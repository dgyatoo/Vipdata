{
  "no": "498",
  "title": "Lalpan a hmangaihte ram a buatsaih chu",
  "lyrics": "Lalpan a hmangaihte ram a buatsaih chu,\nKhawvel Kanan ram ai pawha nuam zawk chu,\nA aw nemin a mite ni tinin min sawm,\nA ram nuam taka cheng ve turin.\n\nNi tinin min sawm thin, a aw nem ngai ila,\nA hmangaihna rawn pan la, rawn pan la;\nJordan tuipui fawn mah se,\nAw, Lalpa ramah lo lut rawh u.\n\nAw, chutah nunna thing leh khawtlang romei,\nThlirin ka ngai, nunna pangpar vulte nen;\nFaina lui kam mawi leh chatuan hmun hring nuam ram,\nLalpa hmangaihte an lenna chu.\n\nAw, chuta chatuan eng kan Lalpa Isua\nLeh angel-te nen lawm hla mawi kan sa ang;\nKrista hmel entuten sualna an hlau lo vang,\nHlimin amah chu an fak fo vang."
}