{
  "no": "442",
  "title": "Hetah hian nunna tui a luang",
  "key": "A",
  "lyrics": "Hetah hian nunna tui a luang,\nKalvari-a lo chhuak chu;\nMi tam tak tihdam nan a luang,\nTu pawh a in duh zawng chu;\nNang Eden natna veitu kha,\nLo kalin va in thuai la;\nTin, Kalvari tui fim tak kha,\nI thinlungah a luang ang.\n\nTin, he tui hi hre reng langin,\nMi dang pawh hriattir ve la'\n'Mi tu pawhin a in chuanin,\nA dam ngei ngei ang,' ti la,\nIsua ropuina a ni ang;\nVan angel thianghlimte khian,\nLawm hla mak tak an aupui ang,\nKan Pa, Pathian hmaah khian.\n\nHeta tangin chatuan thlengin,\nHe nunna tui hi a luang;\nTholeh faten a tui thianghlim,\nChatuanin an in tawh ang;\nBeramno nunna thianghlimi\nChhandamte an inchawm ang;\nEden thil hlui awm tawh lovin,\nNun tharin an leng fo vang."
}