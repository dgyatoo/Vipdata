{
  "no": "453",
  "title": "Kan nghak reng che kan Lalber",
  "author": "Suakliana",
  "key": "F",
  "lyrics": "Kan nghak reng che kan Lalber,\nKhawvel hrehawm thim hnuaiah;\nI buatsaih Salem khawpui, aw, ka ngai tawh mang e\nKhawvel hrehawmna leh thim hnuaiah leng mah ila,\nHmangaiha min zawngtu chu ka ngaibang thei lo ve.\n\nVan ropui, Eden th ar nuam chu,\nLungngaih awm tawh lohna hmun chu;\nAw engtik nge ka thlen ve ang,\nI chatuan lalna ram, eng mawi nuam tak chu?\n\nLo hnai rawh, ka Chhandamtu,\nRal a lian khawvelah hian;\nThisena i tlan sate lungngaiin an tap e,\nKhawvel i fan laia i thlaphanna Kalvari,\nHmelmate an lo kal e, i ram dotute chu.\n\nAw, khawiah nge Chhandamtu,\nZion tlang ralmuanna chu?\nSual tlenfaina hmangaih tui, kan tan i luanna chu,\nSual dan chahna kulhpui, i chatuan van khua leh tui,\nChhandam fa i zar mawia lawma an lenna chu.\n\nAw, khawvel hi a ral ang,\nRei lo tean a ral ang;\nChhandamtu a au vang a, lei ram kan pel tawh ang,\nKrista hmangaihtuten Lal ropuina an chang ang,\nHmangaihna a fawn vel e, lawm r'u, Haleluia!"
}