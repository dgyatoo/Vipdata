{
  "no": "335",
  "title": "Ka hnenah lo kal thuai ang che",
  "doh": "E",
  "lyrics": "\"Ka hnenah lo kal thuai ang che,\nHrehawm tak tuar I ni;\nChawlhna tha tak ka pe ang che,\"\nTiin Isuan min ko.\nHrehawm leh hah tuarin ka kal,\nLal Isua hnenah chuan;\nChawlhna leh hahdamna ka hmu,\nKa lawm em em ta e.\n\n\"Ka hnenah lo kal thuai ang che,\nTuihal tak tuar I ni;\nTihnunna tui ka pe ang che,\"\nTiin Isuan min ko.\nA nunnna tui ka han in a,\nKa tuihal a reh a;\nKa thlarau pawh a nung leh ta,\nKa lawm em em ta e.\n\n\"Ka hnenah lo kal thuai ang che,\nThim zinga awm I ni;\nKei, khawvel tiengtu ka ni,\"\nTiin, Isuan min ko.\nA sawi ang takin ka han kal,\nKa thinlung thim a bo;\nTunah a enga awm ka ni,\nKa lawm em em ta e."
}