{
  "no": "367",
  "title": "Ka sual rit tak phurh leh lei ninawm hi",
  "lyrics": "Ka sual rit tak phurh leh lei ninawm hi,\nVan ka enin chutah chuan luh ka chak;\nVan in nuamah chuan sualna a awm lo,\nAn kohna aw chuan, \"Lo kal rawh,\" min ti.\n\nChu ram thianghlim, nuam, ropui takah chuan,\nMi bawlhhlawh ka ni ka ding ngam ang em,\nChu lalthutthleng var ropui hmaah chuan?\nNimahse, Isuan khawngaihin min ko.\n\nNilengin van kalkawng chu ka ngaihtuah,\nNi tinin sualna chuanin min rawn zui;\nMahse, zahngaihna thuchah a lo thleng,\n\"Inchhirin sim la, i him ang,\" min ti.\n\nKa hriat hi Lalpa, i aw a ni e,\nI kut phar chuanin min lo hnaih fo thin;\nI thisen hlu chu ka tan a luang ta,\nLalthutthleng hmaah thiam min chantir ta.\n\nFelna Lalpa, ka rinchhan ber i ni,\nKa lawmman hlu zawng i ta a ni e;\nHlinglukhum i khum, keiin lallukhum,\nI thihna ka tan nunna a lo ni."
}