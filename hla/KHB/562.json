{
  "no": "562",
  "title": "Lalpa i thu hi a hlu ber",
  "phuahtu": "Rev. Liangkhaia",
  "doh": "Bâ™­",
  "lyrics": "Lalpa i thu hi a hlu ber,\nKhawvel sum zawng zawng aiin,\nLalpa, i thu hi a mawi ber,\nKhawvel ropuina aiin,\nKhuai aiin a thlum si,\nKa thinlung a tilawm thin.\n\nThlaler ram ro kal tlang turin,\nI thu hian min hruai zel ang;\nHei hi chhumding eng chu a ni,\nIsrael faten an zui kha;\nKeini m in hruai turin\nA eng a la chuai chuang lo.\n\nKhawvel tuifinriat zauvah hian,\nHlauthawnga ka len laiin;\nHmar arsi angin i thu hian,\nKan van kawng min hriattir se;\nTin, kan zui hlen ang che,\nChatuana bo tawh lovin.\n\nThlemna tuifawn, thlemna ral lian,\nKhawvel nen min do mah se;\nLalpa, min thuam la, i thu hian,\nThlarau ngunhnam a ni si;\nKan hlau lo'ng, Setana,\nNangma chakna hmachhuanin."
}