{
  "no": "510",
  "title": "Famkim lohna khawvela kan cham chhung hi chuanin",
  "phuahtu": "B. Sangmawia",
  "khb": "510",
  "doh": "Eâ™­",
  "lyrics": "Famkim lohna khawvela kan cham chhung hi chuanin,\nLungngaihnaten min hual vel thin a;\nChhandamtu hmun buatsaih hmangaih fate lenna ramah,\nKan lawm a kim tawh ang.\n\nFakna hla mawi sain ka zai zel ang,\nZion khawpui kan thlen hunin,\nHmangaihtu Lalpa hmel duhawm chu kan la hmu ngei ang a,\nHlim leh lawmna chuai thei lo chu kan chang ang;\nFak hla mawi remin hlimin kan zai ang.\n\nHe khawvel hun leh nite an lo ral hunah chuan,\nLalpan a mite a ram nuamah\nMin hruai ang chatuana muanna kim chu kan hmu ngei ang,\nChawlhna ram nuamah khian.\n\nLal Isua thisen hlua tlan sa zawngte chuanin,\nHemi khawvela kan cham chhungin,\nRinawmin Lalpa tan i thawk ang u, chawlhna ram nuam\nKan la thleng ngei dawn si.\n\nHun tha leh hun lawmawm chhandamna ni a liam mek,\nMuang lovin Lalpa chu rawn pan la;\nTlan sate an lenna Van khawpui mawi chawlhna ram nuam,\nI la thleng ve ngei ang."
}